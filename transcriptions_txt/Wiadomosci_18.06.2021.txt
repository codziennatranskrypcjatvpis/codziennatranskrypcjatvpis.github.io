Senat odrzucił Lidię Staroń wybraną przez Sejm na Rzecznika Praw Obywatelskich. To była 5. próba obsadzenia tego urzędu. Dobry wieczór, Edyta Lewandowska, witam państwa i zapraszam na wiadomości. A oto co dziś w programie. Służby potwierdzają - cyberatak na polskie instytucje przeprowadzono z Rosji. Jego skala i zasięg są szerokie. Skala tych działań jest ogromna, bo to są nie tylko działania hakerskie. Fala upałów potrwa do środy. Żar leje się z nieba, czyli fala afrykańskich upałów. Szalenie ważnym elementem jest odpowiednie nawodnienie. Nigdy się nie poddajemy i trzeba walczyć do końca. Biało-Czerwoni już w Sewilli. Jutro mecz o wszystko. Jesteśmy przekonani, że możemy tam wygrać. Atak cybernetyczny na polskich polityków przeprowadzono z terytorium Federacji Rosyjskiej. To wnioski ze śledztwa prowadzonego przez Agencję Bezpieczeństwa Wewnętrznego. Wicepremier Jarosław Kaczyński poinformował, że ofiarą ataku padli urzędnicy, ministrowie i posłowie różnych opcji politycznych. Aplikacja Telegram, w której publikowano treści pochodzące rzekomo ze skrzynki szefa kancelarii premiera, to jeden z najpopularniejszych komunikatorów w Rosji. To stamtąd, zdaniem polskich służb, przeprowadzono atak cybernetyczny. Analiza danych, które przedstawiają nam nasze służby, jak również służby krajów partnerskich, potwierdza niestety tę tezę. Sprawą wycieku korespondencji zajęła się ABW i polski kontrwywiad. Według polskich służb hakerzy włamali się także do skrzynek pocztowych polityków opozycji. Oświadczenie w sprawie ustaleń śledztwa wydał wicepremier Jarosław Kaczyński. Atak cybernetyczny został przeprowadzony z terenu Federacji Rosyjskiej. Jak podkreślają eksperci, ten trop nie jest żadnym zaskoczeniem. Wszystkie dowody znane publicznie wskazywały na rosyjski kierunek. Biorąc pod uwagę mechanizm ataków, jego złożoność, nieprzypadkowość następujących po sobie kolejnych informacji na temat kolejnych osób, których dane są wykradane bądź zostały wykradzione i są w jakiś sposób udostępniane. Zaskakuje co innego - niefrasobliwość wielu dziennikarzy i polityków opozycji, którzy rozpowszechniają rosyjską dezinformację, często w sensacyjnym tonie. Wiemy dobrze, że Rosjanie przeprowadzali takie ataki i na Niemcy, Francję, na USA i te ataki miały różny charakter. To mogły być oczywiście próby wykradania danych osobowych, poufnych danych, ale często są to takie ataki złośliwe. O ataku polskie służby już powiadomiły sojuszników. 2 dni temu w Genewie w sprawie zakończenia wojny cybernetycznej rozmawiali Joe Biden i Władimir Putin. Prezydent USA podkreślił, że jeśli Moskwa nie zaprzestanie ataków, spotka się ze zdecydowaną odpowiedzią Waszyngtonu. Rzecznik Praw Obywatelskich nadal niewybrany. Senat odrzucił kandydaturę Lidii Staroń. Była to już 5. próba wybrania następcy Adama Bodnara, którego kadencja upłynęła we wrześniu. Dalej będę pracowała dla ludzi i to co powiedziałam, że zrobiłam, to zrobię jeszcze więcej. To była kolejna próba wyłonienia Rzecznika Praw Obywatelskich. Lidia Staroń wybrana przez Sejm dziś wielokrotnie podkreślała w Senacie, że w jej ewentualnej pracy na stanowisku RPO najważniejsi będą ludzie. Jestem po stronie tych ludzi, a nie grupy interesów, prezesów spółdzielni czy wcześniej komorników, czy kogoś jeszcze. Ale to nie była spokojna debata. Chociaż do tej pory kandydaci na Rzecznika Praw Obywatelskich mogli spokojnie przedstawić swoje dotychczasowe dokonania i wizję urzędu, to tym razem było inaczej. Ale nie ma wystąpień w tym punkcie. Tylko odpowiedzi na pytania. Tak stanowi regulamin. Mimo że regulamin tego nie przewiduje, ja udzielam głosu pani senator Staroń. Czyli zawsze to było poza regulaminem? Pani senator, proszę już przystąpić, bo to jest niepotrzebne. Wystąpienie Lidii Staroń przerwał nawet marszałek Senatu, który postanowił zaakcentować swoje wejście na salę plenarną. Bardzo przepraszam pani senator na moment, chciałem podziękować pani marszałek za prowadzenie. Choć warunki miała trudne, to Lidia Staroń przedstawiła efekty swojej dotychczasowej pracy. To m.in. walka z lichwiarzami, ustawa o skardze nadzwyczajnej czy zabezpieczenia w przypadku zajęcia komorniczego. Walczyłam o prawdę historyczną. Doprowadziłam do przyjęcia przez Sejm jednogłośnie uchwały ustanawiającej Dzień Pamięci Nazistowskich Niemieckich Ofiar Obozów Zagłady. Ta działalność to kilkanaście tysięcy spraw pokrzywdzonych osób. Okazało się to niewystarczające dla zostania nowym RPO. Za kandydatką było 45 głosów, 51 przeciw, 3 wstrzymujące - wśród nich sama Lidia Staroń. Większość senacka wydaje się, że przyzwyczaiła się do tego, że Rzecznik Praw Obywatelskich stoi po jej stronie, po stronie opozycji w walce z rządem. Trybunał Konstytucyjny orzekł, że przepis pozwalający Rzecznikowi Praw Obywatelskich na wykonywanie zadań po upływie kadencji straci moc 15 lipca. Widać wyraźnie, ze chodzi o to, żeby ten wybór się nie dokonał i Senat robi wszystko, żeby torpedować te personalne wybory Sejmu. Czeka nas więc 6. podejście do wyboru RPO. Polska należy do grona kilku europejskich państw, w których sytuacja epidemiczna jest obecnie najlepsza - informuje Europejskie Centrum ds. Zapobiegania i Kontroli Chorób. Z krajów Unii Europejskiej najtrudniejsza sytuacja panuje dziś w Holandii. Strefa Kibica na Stadionie Narodowym już gotowa. Poza kibicowaniem Biało-Czerwonym każdy będzie mógł tu rozegrać własny mecz - o odporność przed koronawirusem. Będzie można skorzystać z zaszczepienia, bez wcześniejszego umawiania się oraz rejestrowania. Jednodawkowe szczepionki Johnson & Johnson będą tu czekać przez cały weekend. Takie, mobilne punkty, przez całe lato będą towarzyszyć imprezom masowym. Kibicujmy sobie samym, żebyśmy wygrali z pandemią i jako społeczeństwo jednak mogli na jesieni dalej swobodnie się poruszać i swobodnie funkcjonować. Obecną sytuację epidemiczną Polski bardzo dobrze ocenia Europejskie Centrum ds. Zapobiegania i Kontroli Chorób. Eksperci ECDC umieścili Polskę w strefie zielonej jako jeden z nielicznych krajów. W Unii Europejskiej najgorsza sytuacja jest w Holandii, Hiszpanii i Szwecji. W Polsce resort zdrowia skupia się na identyfikacji ognisk zakażeń indyjską mutacją koronawirusa i przygotowuje się do czwartej fali epidemii. Czy do tego dojdzie? Nikt na tą chwilę nie może powiedzieć w 100%. To będzie zależało od wakacji, czyli od naszego zaszczepienia się. Prezydent Andrzej Duda podpisał ustawę o minimalnych wynagrodzeniach w służbie zdrowia. Tylko w tym roku na podniesienie kwot minimalnych wynagrodzeń trafią 4 mld zł, a w przyszłym roku - 8 mld. I tak np. dla salowych oznacza to podwyżkę o średnio 700 zł, a dla fizjoterapeutów o 1000 zł. Ponad 114 mld zł z Funduszy Europejskich zainwestujemy w drogi, koleje, transport publiczny, ochronę środowiska, zdrowie i kulturę. Wszystko w ramach programu Fundusze Europejskie na Infrastrukturę, Klimat, Środowisko. Dziś ruszyły konsultacje społeczne programu. Dzięki unijnym funduszom cała Polska jest wielkim placem budowy. Wkrótce takich inwestycji będzie jeszcze więcej, dzięki programowi Fundusze Europejskie na Infrastrukturę, Klimat i Środowisko. To, szanowni państwo, jest 114 mld zł. To jest największy program tego typu nie tylko w Polsce, ale również w Europie. Realizacja dużych inwestycji infrastrukturalnych jest jednym ze sposobów na pokonanie koronakryzysu. Dobrym przykładem jest przekop Mierzei Wiślanej, który znacząco wpłynie na rozwój Elbląga oraz Warmii i Mazur. Za jego realizację nagrodę Prometejską imienia Lecha Kaczyńskiego otrzymał minister gospodarki morskiej. Przyszły rok, tak sobie założyliśmy, pierwszy statek, który wpłynie właśnie do Elbląga na Zalew Wiślany. Kluczem do rozwoju gospodarczego są ludzie, np. inżynierowie. Dziś ubiegłoroczni medaliści olimpiad międzynarodowych z przedmiotów ścisłych odebrali nagrody z rąk Ministra Edukacji i Nauki. Przyszłość tego państwa należy do was. Najlepszym sposobem przewidywania przyszłości jest jej tworzenie, więc twórzcie tę przyszłość i będziecie nią zarządzać. Polsce przedsiębiorcy poradzili sobie z koronakryzysem, a gospodarka szybko wychodzi z recesji. Tylko w ubiegłym roku wartość eksportu Polskich produktów spożywczych przekroczyła 34 mld euro. Polsce przedsiębiorcy poradzili sobie z koronakryzysem, a gospodarka szybko wychodzi z recesji. Tylko w ubiegłym roku wartość eksportu Polskich produktów spożywczych przekroczyła 34 mld euro. Solidarność złożyła w Sejmie wniosek w sprawie inicjatywy obywatelskiej "Emerytura za staż". Wedle tej propozycji jedynym kryterium przejścia na emeryturę będzie uzbieranie minimalnego kapitału. Nie trzeba będzie osiągać wieku emerytalnego. Dajmy Polakom po raz kolejny wybierać. Jeżeli będą chcieli przejść, otrzymują co roku prognozowaną swoją emeryturę z ZUS-u i jeżeli będą uważać, że mogą przejść na tą emeryturę, to będą przechodzić. Jeżeli nie, to będą pracować dłużej. W myśl propozycji kobiety będą mogły przejść na emeryturę po przepracowanych 35 latach, a mężczyźni po 40 latach pracy. Marszałek Sejmu ma teraz dwa tygodnie na sprawdzenie i zarejestrowanie wniosku. Następnie komitet obywatelskiej inicjatywy ustawodawczej będzie miał 3 miesiące na uzbieranie 100 tys. podpisów pod projektem odpowiedniej ustawy. Oglądają państwo główne wydanie Wiadomości. Zobaczmy, co jeszcze przed nami. Sprawdzian polskiej armii zaliczony. Sposób na walkę z bezmiarem sądowej niesprawiedliwości - tak o skardze nadzwyczajnej mówią zwolennicy tego rozwiązania. Polacy mogą z niej korzystać już od 3 lat, a wkrótce wprowadzone może zostać kolejne rozwiązanie przywracające sądownictwo obywatelom. Skarga nadzwyczajna. Wprowadzona w życie nową ustawą o Sądzie Najwyższym od ponad trzech lat spełnia swój główny cel - zmiana orzeczeń wadliwych i niesprawiedliwych. W sytuacji, w której mamy prawomocne rozstrzygnięcie, a jest ono obiektywnie wadliwe, musi istnieć środek ochrony prawnej, który pozwoli na jego skontrolowanie i wyeliminowanie z obrotu prawnego, i temu służy skarga nadzwyczajna. Za jej utrzymaniem optuje prezydent Andrzej Duda, który podczas specjalnej konferencji "Skarga nadzwyczajna - dotychczasowe doświadczenia i perspektywy" podkreślił, że liczba składanych skarg wzrasta. To tylko potwierdza jakby tę diagnozę, która stała u podstaw ustanowienia tej skargi nadzwyczajnej, że rzeczywiście jest ogromne poczucie niesprawiedliwości i ludzie tego ponownego rozpatrzenia potrzebują. Prezydent jest także orędownikiem wprowadzenia do polskiego systemu prawnego sędziów pokoju. Zdaniem ekspertów to bardzo potrzebna instytucja praktykowana w wielu państwach Europy oraz w USA. Sędziowie pokoju to jest propozycja, która może pozwolić na odblokowanie polskiego wymiaru sprawiedliwości. Może pozwolić na przyspieszenie postępowań sądowych i może sprawić, że w jakiejś mierze polskie sądownictwo będzie bardziej demokratyczne. Sędziowie z przynajmniej 3-letnim stażem wybierani przez obywateli mieliby rozstrzygać w nieskomplikowanych sprawach. Założenie jest takie: w prostych sprawach szybko działamy. Największą zmorą polskiego wymiaru sprawiedliwości nie są wadliwe wyroki - one się zdarzają, oczywiście, wszędzie - tylko to, że te postępowania trwają tak bardzo długo. Bez sędziów pokoju nie jesteśmy w stanie z tego marazmu wyjść. To jest jakieś 70-60% spraw na wokandzie. To są sprawy drobne. Jedną z głównych kwestii pozostających do rozstrzygnięcia jest to, czy wprowadzenie sędziów pokoju wymaga zmiany konstytucji. Amerykanie zapewniają o silnym sojuszu z Polską. Najpierw mówił o nim Joe Biden w rozmowie z prezydentem Andrzejem Dudą podczas szczytu NATO w Brukseli. A wczoraj w rozmowie telefonicznej z szefem polskiej dyplomacji - amerykański sekretarz stanu. Priorytetem jest bezpieczeństwo, o którym dziś w Turcji na międzynarodowym forum mówił m.in. szef polskiego MSZ. To ważna wiadomość dla Polski jako sojusznika USA. Tuż po spotkaniu Biden-Putin sekretarz stanu Antony Blinken zadzwonił do szefa polskiej dyplomacji. Mówił, że Amerykanie są gotowi bronić sojuszników w przypadku zagrożenia ze wschodu. Usa będą bronić strategicznej stabilności w stosunkach międzynarodowych. Byłem zbudowany tego rodzaju stanowiskiem. O militarnym sojuszu rozmawiali też w Brukseli obaj prezydenci - Andrzej Duda i Joe Biden. A wszystko po tym, jak polska dyplomacja zwróciła uwagę na brak dostatecznej komunikacji z Waszyngtonem. Potrafimy wpłynąć na sposób prowadzenia polityki przez USA. Potrafimy wytknąć im deficyty, czasami błędy, w imię wyższej wartości, jaką jest spójność Sojuszu. Ważne, że są pierwsze pozytywne deklaracje Białego Domu. Amerykanie dostrzegli ten element pewnego zaniedbania z ich strony Polski czy niewysłania dostatecznego komunikatu, że status quo jest zachowany, jeżeli chodzi o nasze relacje, stad spotkanie właśnie prezydenta Dudy z prezydentem Bidenem. Polityka zagraniczna, zwłaszcza w kontekście bezpieczeństwa, to mieszanka wielu relacji międzynarodowych. Dziś szef polskiej dyplomacji Zbigniew Rau z wizytą w Antalyi na forum dyplomatycznym o globalnych wyzwaniach dla pokoju, bezpieczeństwa i rozwoju. Polska zawsze stała na stanowisku, że niezależnie od napięć UE potrzebuje Turcji. Dwudniowy szczyt w Turcji to spotkanie 12 prezydentów i 43 ministrów spraw zagranicznych. Polska zacieśnia też relacje z Hiszpanią. Dziś w Madrycie premier Piotr Gliński rozmawiał z szefem hiszpańskiego resortu kultury i sportu o współpracy po pandemii. Na agendzie m.in. organizacja roku kultury polskiej w Hiszpanii i hiszpańskiej w Polsce. Liczymy na to, że Muzeum Prado przedstawi swoją oferrtę naszym instytucjom i będzie ona dostępna, czy to na Zamku Królewskim czy w muzeach narodowych w ramach roku kultury hiszpańskiej w Polsce. Czekają nas też festiwale filmowe czy koncerty. Dragon 21 przechodzi do historii. Były to największe w tym roku manewry Wojska Polskiego. Głównym ćwiczącym była 18. Dywizja Zmechanizowana, której dowództwo przechodziło certyfikację. To był swoisty egzamin dojrzałości. Zdany, co w tym wypadku oznacza osiągnięcie pełnej gotowości operacyjnej. Może być użyta do działania zarówno w przypadku operacji narodowej, jak również - i to jest zaletą - operacji sojuszniczej, ponieważ spełniamy wszystkie standardy NATO-wskie. Żelazna Dywizja była głównym aktorem Dragona. Ale nie jedynym. W sumie na poligonach szkoliło się 9,5 tys. żołnierzy. Do dyspozycji mieli 800 jednostek różnego rodzaju sprzętu. Takie manewry są niezbędne, zwłaszcza że świat staje się coraz mniej przewidywalny. Wschodnia flanka NATO jest bardzo ważna dla sojuszu i absolutnie nie słuchajcie żadnych informacji, które sugerują, że wzrok sojuszników, ich uwaga, odsuwa się od naszej części Europy i świata. Właśnie w tym regionie, a więc na wschód od Wisły, operuje najmłodsza polska dywizja. Jej formowanie rozpoczęto w 2018 roku. Wypełniałem w ten sposób lukę. Bardzo wyraźną lukę, jaka powstała we wschodniej części naszego kraju. Powstała po latach poprzednich rządów. W trakcie największych tegorocznych manewrów w Polsce ćwiczono w ramach czterech domen. Także w cyberprzestrzeni, co szczególnie ważne w kontekście ostatnich doniesień o atakach hakerskich. Sprawdzian przeszły wszystkie rodzaje sił zbrojnych. Głównym zadaniem sztabu 18. Dywizji Zmechanizowanej było wypracowanie planów obrony strategicznej w nakazanym rejonie. Prezydent poinformował dziś, że generał Rajmund Andrzejczak pozostanie szefem sztabu generalnego na kolejną kadencję. Nad Polskę dotarła fala upalów. Rekord temperatury padł dziś w Dziwnowie w województwie zachodniopomorskim. Termometry pokazały tam 34,2 stopnia Celsjusza. Żar dosłownie leje się z nieba, i to w całej Polsce. Fala upałów potrwa do środy. Od czwartku najprawdopodobniej napłynie inna masa powietrza. Ona będzie dużo chłodniejsza, ale do tej pory pogoda będzie bardzo niebezpieczna, bardzo groźna, z ulewami, burzami. Ponad 30 stopni Celsjusza - z taką temperaturą nie ma żartów. Odczucie gorąca będzie na pewno dotkliwe, tym bardziej że po kwietniu, maju, kiedy te miesiące był chłodne, no nie jesteśmy tak za bardzo przyzwyczajeni do tak wysokich temperatur. Dlatego należy pamiętać - przy takich upałach, trzeba dużo pić. Szalenie ważnym elementem jest odpowiednie nawodnienie. Ta reguła dotyczy nas wszystkich. Nad Bałtyk ściągnęli plażowicze. Po co jechać za granicę, jak mamy swoje piękne, ładne morze? I pełne słońce. Przed nim też należy się chronić. Ja smaruję się też olejkiem, smaruję się tymi filtrami. Nad wodą należy jednak zachować szczególną ostrożność. Jak zachowamy zdrowy rozsądek, no to wszystko powinno być, mam nadzieję, dobrze. Korzystajmy z kąpielisk oznaczonych, to przede wszystkim, kąpielisk, które są strzeżone. Już jutro decydujące dla naszej reprezentacji starcie z Hiszpanami na Euro. na miejscu w Sewilli jest Michał Adamczyk. Witaj, Michale. Dobry wieczór. Polscy piłkarze od 5 godzin są już w Sewilli. Mecz na tym stadionie jutro o 21.00. Wcześniej zakończyło się inne spotkanie w naszej grupie. Szwecja wygrała ze Słowacją 1:0, a to oznacza, że jeśli jutro Polska przynajmniej nie zremisuje z Hiszpanią, to odpadnie z turnieju. Za chwilę połączymy się z naszymi reporterami - z Mateuszem Nowakiem oraz Adrianem Boreckim. Najpierw Mateusz. Przed nami mecz o niezwykle ważne punkty, o podtrzymanie wiary w awans do fazy pucharowej i udowodnienie kibicom, że nasza reprezentacja potrafi grać dużo lepiej niż w meczu ze Słowacją. Rywal niezwykle wymagający - Hiszpania. Czy przynajmniej remis w tym spotkaniu wydaje się być w zasięgu naszych piłkarzy? Jeżeli zagramy tak jak ze Słowacją, zdecydowanie nie. Musimy pokazać nasz najlepszy futbol. W tylko wtedy mamy szansę na korzystny wynik. Po godzinie 14.00 Biało-Czerwoni wylądowali w Sewilli. Godzinę później byli już w hotelu. Bez autografów i uśmiechów, skupieni na czekającym ich zadaniu. Meczu ze Słowacją nie rozgramy ponownie. Łatwo nie będzie, bo przed nami mecz bardzo mocną drużyną Hiszpanii. Mecz, który musimy wygrać, jeżeli chcemy zachować choć matematyczne szanse na awans. A to dlatego, że dziś spełnił się najgorszy dla nas scenariusz i w drugim meczu naszej grupy Szwecja pokonała Słowację. Gramy swoje, robimy swoje. Zobaczymy, kiedy dla nas się impreza skończy. Najlepiej jakby się skończyła jak najpóźniej. Wiemy doskonale, że porażką ze Słowacją sobie troszeczkę... Nie troszeczkę, bardzo pokrzyżowaliśmy plany, bo wszyscy chcielibyśmy być na tych mistrzostwach jak najdłużej. I wszyscy walczą o to z całych sił. Tak jak wczoraj Duńczycy, którzy po porażce w pierwszym meczu grali z Belgią. To był pokaz piłki na najwyższym poziomie. Mimo szybkiego objęcia prowadzenia, to jednak Belgowie wygrali 2:1. Jestem zawiedziony wynikiem, ale czuję ogromną dumę, że chłopaki wyszli na boisko i pokazali się z tak dobrej strony. Tym bardziej po tym, co spotkało w sobotę Christiana Eriksena. Zawał serca, reanimacja, kilkunastominutowa walka o życie piłkarza. Wczoraj w 10. minucie meczu, bo z takim numerem na koszulce gra Eriksen, piłkarze i kibice obydwu drużyn oklaskami wsparli duńskiego pomocnika. Kolejny raz zobaczyliśmy, że futbol łączy ludzi. Brawa wybrzmiały nie tylko na stadionie. To było coś pięknego, bardzo poruszającego. W sobotę było nam bardzo ciężko, cała Dania na chwilę wstrzymała oddech. Całe szczęście, że Eriksen czuje się już lepiej. Rozmawiałem wczoraj z Christianem i jestem niesamowicie wdzięczny, że jest nadal wśród nas. Wierzę, że szybko wróci do zdrowia. Mecz o wszystko Duńczycy rozegrają w poniedziałek. My już jutro. Pierwszy gwizdek o 21.00. Mimo porażki w pierwszym meczu naszej reprezentacji na Euro do Sewilli przyjechali niezawodni polscy kibice. Na Plaza de Espana jest Adrian Borecki. Adrianie, powiedz, w jakim nastroju są nasi rodacy w Hiszpanii? Polscy kibice zawsze są z naszą reprezentacją do końca. Wciąż wierzą, że wywieziemy stąd minimum punkt. Mimo że Hiszpania jest zdecydowanym faworytem, w sercach kibiców tli się nadzieja. Aby obejrzeć swój pierwszy mecz na żywo polskiej reprezentacji przyleci aż z Ameryki. Polska! Biało-Czerwoni! Nie zraził ich nawet pierwszy słabszy mecz naszych na Euro. Po tym pierwszym meczu już te emocje trochę nam opadły, ale ciągle wierzymy w jakiś wielkie, niespodziewane zwycięstwo, coś takiego jak pod Wiedniem. Trzeba zawsze ufać, że Polska się nie poddaje. Zawsze trzeba - jako kibic, jako Polak, nigdy się nie poddajemy - i trzeba walczyć do końca. Biało-czerwoni kibice liczą, że Robert Lewandowski wreszcie pokaże, na co go stać. On strzela gole, ma bardzo fajne podania i asysty, i ja robię to samo w mojej drużynie. W Sewilli Polaków z godziny na godzinę jest coraz więcej. Polacy na Estadio La Cartuja zmierzą się z Hiszpanią. Stadion będzie wypełniony w 25%, czyli na jego trybunach zasiądzie 16 tys. osób. Większość będą stanowili Hiszpanie. Mamy nadzieję, że Hiszpania wygra, a nawet jesli nie, to i tak będziemy kibicować do końca. Ale mieszkańcy Sewilli nie lekceważą polskiej reprezentacji. Cały czas mamy szacunek do Polaków, a to, że pierwszy mecz przegraliście, to może być dla was większą motywacją do lepszej gry. Ci, którzy chcą przeżywać podobne emocje co na stadionie w Hiszpanii, jutro mogą udać się na Stadion Narodowy, gdzie w strefie kibice będzie mogło dopingować 30 tys. osób. Oby takie wsparcie pomogło naszym. Mecz z Hiszpanią jutro, a już dziś wieczorem wielkie sportowe emocje na Wembley. O 21.00 w Londynie derby Wielkiej Brytanii, czyli mecz Anglia - Szkocja. Transmisja w TVP1, TVP Sport, TVP 4K, TVPSPORT.PL oraz w aplikacji mobilnej. Mecze polskiej reprezentacji, ale też inne spotkania na Euro przed telewizory przyciągają miliony widzów. Jednak według firmy Nielsen w ciągu 3 lat liczba kibiców reprezentacji Polski oglądających mecze Biało-Czerwonych w telewizji zmniejszyła się o prawie 4 mln. Tych danych nie potwierdzają jednak wskazania Modelu Oglądalności Rzeczywistej, które różnią się od danych Nielsena nawet o blisko 100%. Mecz Dania - Finlandia. Oczy kibiców z całego świata zwrócone są na ekrany telewizorów i transmisję dramatycznych wydarzeń ze stadionu w Kopenhadze. Po tym jak w 43. minucie meczu Christian Eriksen stracił przytomność, wszyscy czekali na informacje o jego zdrowiu. W Polsce o dramatycznych wydarzeniach w trakcie meczu, który można było zobaczyć tylko w TVP, szeroko informowały także stacje komercyjne. Pomimo tak ogromnego zainteresowania firma Nielsen twierdzi, że mecz Dania - Finlandia obejrzało niewiele ponad 1,8 mln widzów, czyli niemal tyle samo co tego samego dnia zgromadziła prognoza pogody wyemitowana tylko na jednej antenie zaraz po głównym wydaniu Wiadomości - 1,6 mln widzów. To dziwne o tyle, że zwykle transmisje sportowe cieszą się olbrzymią popularnością, nawet w badaniach Nielsena. Więc mamy do czynienia z ciekawym fenomenem. Dla porównania w badaniu przeprowadzonym metodą Modelu Oglądalności Rzeczywistej transmitowany w TVP mecz Dania - Finlandia śledziło ponad 2 mln widzów, czyli dwukrotnie więcej niż wykazał Nielsen. Takich rozbieżności jest znacznie więcej. Piłkarski pojedynek Holendrów i Austriaków według Nielsena obejrzało niespełna 2 mln widzów. Badanie MOR wykazało ponad dwukrotnie wyższy wynik - 4,119 mln. Mecz Turcja - Włochy w TVP1 i w TVP Sport oglądało według Modelu Oglądalności Rzeczywistej średnio 4,6 mln widzów. Według Nielsena niemal 2 mln mniej. Walia - Szwajcaria to ponad milion widzów różnicy. Różnica między Modelem Oglądalności Rzeczywistej a wynikami Nielsena wynosi 79%. W czasie mundialu 3 lata temu ta różnica była mniejsza, wynosiła 44%. Zastanawiająca jest także analiza oglądalności pierwszych meczów reprezentacji Polski na poprzednich mistrzostwach. Euro 2016 i mecz Polska - Irlandia Północna transmitowany przez TVP i Polsat. Łączna liczba widzów według Nielsena: prawie 12 mln. A to już Mistrzostwa Świata 2018 i spotkanie Polska - Senegal, które według Nielsena obejrzało ponad 11 mln widzów. I mecz sprzed kilku dni Polska - Słowacja, który pokazała tylko TVP. Nielsen oszacował liczbę widzów na niespełna 7,5 mln. Co stało się z prawie 4 mln widzów, którzy cyklicznie przez lata śledzili mecze kadry? Nagle przestali interesować się piłką nożną i polską reprezentacją? Nie brak opinii, że na te wyniki wpływ mogą mieć zmiany, jakie Nielsen wprowadził w panelu badawczym w 2019, 2020 i 2021 roku. Podejrzewamy, że sposób rekrutacji i to, w jaki sposób jest skonstruowany panel, ma bezpośredni wpływ na wyniki. Przykład? Nielsen nie uwzględnia swoich badaniach tych widzów, którzy sportowe emocje dzięki transmisjom TVP przeżywają poza domem, np. w takich jak ta strefach kibica. Boże, myśmy na to czekali. Na to czekaliśmy, żeby wrócić trochę do tego. Jest super, lepiej niż w domu! Ludzie wracają na trybuny, ludzie wracają na stadiony, także tutaj w strefach kibica. Cieszymy się, że możemy wspólnie jako jeden naród, jako 38-milionowy kraj kibicować Biało-Czerwonym. Właśnie taki "pozadomowy" sposób oglądania telewizji wybiera obecnie coraz więcej osób. W przypadku meczów polskiej reprezentacji, według danych z firmy Gemius może chodzić nawet o 1,5 mln osób. TVP regularnie zgłasza swoje zastrzeżenia wobec badań firmy Nielsen. Władze TVP domagały się też przeprowadzenia niezależnego audytu, który zweryfikowałby sposób, w jaki realizowane są badania oglądalności. Niestety firma Nielsen nie wyraziła na to zgody. Na wywiad z gośćmi Wiadomości z napisami zapraszamy do TVP Info. 