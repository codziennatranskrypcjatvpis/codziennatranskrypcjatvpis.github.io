Powracają burze z gradem - ostrzeżenie dla większości województw. Najgorzej ma być na Mazowszu. Szczegóły już za chwilę. Jest 19.30, Michał Adamczyk, zapraszam na "Wiadomości". Kolejne wielkie inwestycje w ramach programu Polski Ład. Myślę, że zadziała to na korzyść. Przede wszystkim nowe miejsca pracy. Powinno być tak, jak być powinno. Liderzy opozycji szokują brakiem oferty programowej dla Polaków. Program złożony z ośmiu gwiazdek jakoś mi nie odpowiada. Wielkie klęski żywiołowe i nastoletni bohaterowie. Bałem się, ale musiałem to zrobić. Musiałem uratować tego mężczyznę. Zaprezentowano projekt ustawy podatkowej w ramach "Polskiego Ładu". To ma być historyczna obniżka podatków, z której skorzysta blisko 20 mln Polaków W kieszeniach podatników zostanie aż 8 mld zł. Polski Ład zakłada także szereg inwestycji. Port w Gdańsku wkrótce się powiększy. A to dzięki budowie nowego terminalu Baltic Hub 3. Dzisiaj Gdańsk przeładowuje najwięcej kontenerów na Morzu Bałtyckim i to jest ogromny sukces. Jeszcze parę lat temu, w 2014 r., polskie porty przeładowywały 60 mln ton. Dzisiaj przeładowują ponad 100 mln ton. Nie zatrzymujemy się. W ramach inwestycji, której wartość wynosi ok. 2 mld zł, powstanie nabrzeże głębokowodne oraz plac o powierzchni 36 ha. Logicznie uporządkowany proces budowy hubu transportowego - logistycznego tutaj na północy Polski. Uruchomienie nowego terminalu przewidziane jest w połowie 2024 roku. Myślę, że zadziała to na korzyść. Przede wszystkim nowe miejsca pracy na pewno się stworzą. Gospodarka zyska na tym, moim zdaniem. To właśnie inwestycje w infrastrukturę mają być jednym z kluczowych elementów Polskiego Ładu. Na modernizację i unowocześnienie DK 21 zostanie przeznaczone ponad 100 mln zł. Nowa droga, która będzie gotowa za 2 lata, znacznie poprawi komfort podróży między Słupskiem a Ustką. W tym tygodniu podpisana zostanie umowa na kolejny odcinek drogi S6. Droga S6 jest w całości w realizacji w tym roku i DK 21 również w realizacji. Bardzo ważne inwestycje dla nas, dla mieszkańców i dla wszystkich osób, które przyjeżdżają tutaj w gościnne strony środkowego Pomorza. Inwestycje niezbędne będą także w sektorze elektroenergetycznym, dlatego przedstawiciele 4 największych grup kapitałowych tej branży zawarli porozumienie z Ministrem Aktywów Państwowych, które rozpoczyna kolejny etap prac przy transformacji sektora elektroenergetycznego w Polsce. Powstanie Narodowa Agencja Bezpieczeństwa Energetycznego. Bez wydzielenia aktywów węglowych realizacja tej strategii byłaby niemożliwa. Grupa PGE od miesięcy operacyjnie przygotowuje strukturę energetyki konwencjonalnej do tego procesu. Oprócz inwestycji kluczowym elementem w Polskim Ładzie są zmiany podatkowe. Dziś przedstawiono projekt ustawy. Nowe prawo ma obowiązywać od stycznie przyszłego roku. Polski Ład to historyczna obniżka podatków - zyska aż 18 mln podatników. To wszystko to sposób na jeszcze większe dochody dla przedsiębiorców i dobre odbicie dla polskiej gospodarki po pandemii. Najważniejsze założenia projektu nowej ustawy podatkowej w ramach Polskiego Ładu to: Zyskujących jest ponad 67% podatników, w stosunku do 20% zmiany nie doprowadzą ani do zmniejszenia, ani do zwiększenia obciążeń podatkowo-składkowych. W przypadku ponad 10% pracowników mamy do czynienia z dopłatą w wysokości niższej niż 200 zł. Większość Polaków popiera założenia Polskiego Ładu. Ze względu na młodych ludzi. Mam synów studentów, zarabiają w czasie wakacji. Skorzystają z tego jak najbardziej, jestem za. Emerytura bez podatku to dobry pomysł akurat. Do rozwoju Polski potrzebne także będzie odwrócenie negatywnego trendu demograficznego. Rząd poprzez programy takie jak rodzina 500+, Dobry Start czy Mama 4+ już zaczął działać, ale potrzebne są kolejne kroki. Badania pokazują jednoznacznie, że potrzebna jest spójna, konsekwentna, stabilna polityka prorodzinna i najważniejsze jest wsparcie w polityce mieszkaniowej. Która ma polegać na tzw. mieszkaniach bez wkładu własnego czy dofinansowaniach do własnego mieszkania w zależności od liczby dzieci. A następnie: Rząd wystawi zaświadczenie, że rodzina ma pieniądze na spłacenie tego kredytu. Państwo chce pomóc w spłacie kredytu, jeśli rodzice mają dzieci. Zmiany w Kodeksie pracy, które zagwarantują m.in. po urlopie rodzicielskim dla mam uniemożliwienie zwolnienia z pracy. Chcemy takie rozwiązania wprowadzić również dla ojców. Polski Ład to program odbudowy gospodarki po kryzysie, który ma spowodować skokowy wzrost zamożności Polaków. Bez podziału na Polskę i Polskę wschodnią, Polskę A i B. Nowe drogi, przejazdy kolejowe, stadiony powstają dziś wszędzie tam, gdzie są potrzebne ludziom. O wiele z tych inwestycji mieszkańcy bezskutecznie dopominali się od lat. Tak było np. w Płońsku. To infrastrukturalna ruina w centrum miasta. Stadion w Płońsku od lat nie widział większego remontu. Nie nadaje się do uprawiania sportu. Potrzebna jest modernizacja, bo wpłynie to na wyniki, jakie będziemy osiągać w nadchodzących sezonach. Stadion ten, na którym biegamy, jest jeszcze za czasów starego komunistycznego państwa. Myślę, że wiele to zmieni. Projekt i pozwolenie na budowę gotowe były już 3,5 roku temu, brakowało pieniędzy. Te znalazł rząd w ramach programu rozwoju inwestycji o szczególnym znaczeniu dla sportu. Jestem przekonany, że będzie kuźnią mistrzów Polski, mistrzów Europy, mistrzów świata, a może mistrzów olimpijskich. Na to samo liczą władze gminy Ostróda. Przy wsparciu rządowych pieniędzy powstają cztery duże inwestycje, trzy boiska i hala sportowa. Wszystkie przy szkołach i w mniejszych miejscowościach - Tyrowie, Lipowie i Szyldaku. Wzrasta wartość bazy sportowej, ale to przede wszystkim kolejne miejsca dla dzieci szkolnych, ale także do zajęć pozaszkolnych. O remont stadionu Miejskiego Ośrodka Sportu w Braniewie zabiegi trwały ponad 30 lat. Obecnie nie spełnia podstawowych norm. Właśnie miasto uzyskało dofinansowanie z rządowego programu Sportowa Polska. Ogromny prezent w postaci tego dofinansowania. Prezent dla samorządu braniewskiego, ale przede wszystkim prezent, z którego cieszą się bardzo mieszkańcy. Z tej inwestycji cieszą się mieszkańcy wsi Średnica-Maćkowięta na Podlasiu. Wciąż pamiętają koszmarny wypadek sprzed kilku lat, w którym na niestrzeżonym przejeździe zginęło trzech młodych mężczyzn. Dziś przejazd kolejowo-drogowy został zamknięty w związku z rozpoczęciem prac przygotowawczych do budowy tunelu pod torami. Tamtędy będzie można wówczas bezpiecznie przejechać pod linią kolejową. Jest to związane z modernizacją podlaskiego odcinka Rail Baltica. To element linii kolejowej, która docelowo ma połączyć Niemcy, Polskę, Litwę, Łotwę, Estonię i Finlandię. Intensywnie modernizowany odcinek podlaski przebiega przez regiony, które przez lata były dyskryminowane w planowaniu inwestycji, o czym wprost mówił Włodzimierz Karpiński, minister Skarbu w rządzie PO-PSL. Można się domyśleć, co sądzili i myśleli, skoro wprost mówili, by Polskę wschodnią najlepiej zignorować, a rząd Zjednoczonej Prawicy postawił jednak na to, aby rozwijać Polskę lokalną. Tak jest w Jędrzejowie. Nowe Centrum Komunikacji jest już gotowe. Na pasażerów czekają nowoczesna poczekalnia, stanowiska do odjazdów i parking. Teraz, jak wszystko będzie w jednym miejscu, to powinno być lepiej dla pasażerów. Jest przepiękny. Muszę powiedzieć, że się nie spodziewałam, że będzie taki ładny. Dziś trwały jeszcze ostatnie testy. Pierwsze kursy już jutro. W Polsce jest już prawie 17 milionów w pełni zaszczepionych osób. Ale do osiągnięcia odporności populacyjnej wciąż wiele brakuje. Stąd apele lekarzy: Szczepmy się, bo to jedyny sposób, by skutecznie postawić tamę pandemii koronawirusa. Tym bardziej że przed nami kolejna - czwarta już - fala zachorowań. Hiszpania z niepokojem czeka na rozwój sytuacji epidemicznej. Ta jest bardzo trudna, zwłaszcza w Katalonii. Wariant delta koronawirusa jest dużo bardziej zaraźliwy, co wyraźnie okazują statystyki. Hiszpański rząd wydłużył zamknięcie granic w dwóch sąsiadujących z Marokiem enklawach. Wprowadzono 10-dniową izolację dla wracających Argentyny, Kolumbii i Boliwii. Coraz szybciej rośnie liczba zakażeń u naszych zachodnich sąsiadów. Wskaźnik zapadalności na COVID-19 w ciągu kilkunastu dni wzrósł w Niemczech dwukrotnie. W obawie przed niekontrolowanym wzrostem liczby zachorowań włoskie władze zaostrzają przepisy. Do niektórych miejsc publicznych dostęp będą mieli tylko zaszczepieni. Decyzje o wprowadzeniu ograniczeń będą w gestii lokalnych samorządów. Szczepienie jest jedyną barierą przeciwwirusową. Ogranicza ryzyko zachorowania do minimum. Przebieg choroby u osób, które mimo przyjęcia preparatu zaraziły się koronawirusem, jest zdecydowanie łagodniejszy. Wirus, żeby się namnażać, żeby zacząć replikować, musi trafić na podatny grunt. Podatnym gruntem jest osoba nieposiadająca odporności. Taka, która nie chorowała i jest niezaszczepiona. Osoby zaszczepione praktycznie nie transmitują wirusa. To ważne, tym bardziej że wariant delta koronawirusa jest zdecydowanie bardziej zakaźny od poprzednich. Jesteśmy w szczególnej sytuacji. Szef resortu zdrowia mówi, że masowe szczepienia to jedyny sposób na to, by zapobiec kolejnemu lockdownowi. Mamy perspektywę ryzyka, niebezpieczeństwa pojawiania się czwartej fali. To szczepienia są dla nas jedynym ratunkiem. W tej chwili w pełni zaszczepionych jest prawie 17 mln Polaków. Preparatu na pewno nie braknie. Dziś do Polski dotarło ponad półtora miliona dawek szczepionki firmy Pfizer. W piątek duże dostawy AstraZeneki i Moderny. W całej Polsce organizowane są mobilne punkty szczepień. M.in. w Krakowie, gdzie do tej pory zaszczepiło się już ponad 600 tys. osób spoza stolicy Małopolski. To jest odpowiedzialność zbiorowa naszego społeczeństwa, żebyśmy razem pokonali tę pandemię. Niestety dochodzi też do skandalicznych zachowań. Tak jak tu, w Grodzisku Mazowieckim. Grupa antyszczepionkowców zablokowała jeden z punktów szczepień. Doszło do przepychanek. Do tej pory przeciwnicy szczepień skupiali swoją działalność w sieci, mediach społecznościowych. Tymczasem wczoraj doszło do przemocy fizycznej. Do namacalnej agresji. Na miejscu interweniowali policjanci. Będą kierowane wobec osób agresywnych wnioski o ukaranie do sądu. Dwie osoby zostały zatrzymane. Jedna za naruszenie nietykalności cielesnej funkcjonariusza. Druga - za znieważenie i kierowanie gróźb karalnych wobec policjantów. To był słodko-gorzki dzień dla polskich kibiców na igrzyskach olimpijskich. W świetnym stylu mecz wygrali siatkarze. Niestety z turnieju singla odpadła Iga Świątek, a w turnieju koszykarskich trójek Polacy przegrali oba spotkania i skomplikowali sobie sytuację w grupie. Gdyby poniedziałki zawsze zaczynały się w ten sposób, byłby to ulubiony dzień tygodnia każdego polskiego kibica. Piotr Nowakowski trafia, a zatem to jest koniec. Koniec drugiego meczu naszych siatkarzy na igrzyskach olimpijskich. Meczu pewnie wygranego z Włochami 3:0. Cieszymy się z rezultatu. Zależało nam bardzo, żeby po tym starcie i nieudanym meczu z Iranem dzisiaj zrobić krok w stronę ćwierćfinału, w stronę lepszej gry. I ten krok zrobili. Brawo! O to chodzi! Grali skutecznie w ataku, razili zagrywką. Dobrze, as! Cudownie Mateusz! Od samego początku było widać, że nasi siatkarze chcą zatrzeć złe wrażenie po meczu z Iranem. Oj, cóż za atak! Rywale zagrozili Biało-Czerwonym jedynie w drugim, wygranym przez nas na przewagi, secie. Druga linia - cudowny atak! Brawo! Ale przez resztę meczu byli bezradni wobec świetnej gry Polaków. Odważnie, doskonale! Tak! Szczególnie nasza zagrywka była na bardzo wysokim poziomie. Grało się łatwiej poszczególnym formacjom. Czy to w bloku, czy w obronie gra nam się łatwiej. Naszych siatkarzy czekają jeszcze trzy mecze w grupie. Awans do ćwierćfinału powinien być formalnością - to tam zaczną się prawdziwe schody. Po meczu siatkarzy szybko przenieśliśmy się na kort. Tam czekała na nas przykra niespodzianka. Niestety... Iga Świątek przegrała w II rundzie z hiszpanką Paulą Badosą i odpadła z turnieju olimpijskiego. Praktycznie byłam cały czas pod presją i pod ścianą, często byłam w defensie, ale jak miałam okazję i często miałam piłki do zaatakowania, to właśnie robiłam drobne błędy i nie byłam dzisiaj na tyle dokładna jak zazwyczaj. Albo - jak powinnam być. Porażka w najważniejszym turnieju roku boli - bardzo. Na pocieszenie dla Igi zostaje jeszcze walka w mikście, w parze z Łukaszem Kubotem. W singlu mamy jeszcze jednego reprezentanta. Hubert Hurkacz batalię o najlepszą szesnastkę igrzysk rozpocznie około godziny 6.00 czasu polskiego. Decydujący mecz w walce o ćwierćfinał rozegrają też nasi koszykarze 3x3. Polacy dziś skomplikowali sobie sytuację, przegrywając w dramatycznych okolicznościach z Chinami i Holandią. By zagrać w fazie pucharowej, jutro muszą wygrać z Belgią. Zostawimy wszystko, co mamy w sercach, w nogach, w głowie i mam nadzieję, że jutro wyjdziemy zwycięsko z tego pojedynku i awansujemy dalej. Daleko awansowała Julia Kowalczyk. Teraz piękna akcja! Polka dotarła do ćwierćfinału judo w kategorii do 57 kilogramów. Ostatecznie zajęła 7. miejsce. Szóste miejsce w klasyfikacji generalnej żeglarskiej klasy RS:X po 2 dniach rywalizacji zajmuje Piotr Myszka. Dziewiąta wśród pań jest Zofia Klepacka. A to już skateboarding, czyli jazda na deskorolce, która pierwszy raz gości na igrzyskach olimpijskich. Mistrzynią została 13-letnia Momiji Nishiya. Trzy panie, które zdobyły medale w tej konkurencji, mają w sumie 42 lata. Oglądają państwo główne wydanie "Wiadomości". Zobaczmy, co jeszcze przed nami. Alert pogodowy dla prawie całej Polski: powracają burze z gradem. Tysiące ton odpadów budowlanych i śmieci wjeżdżało do Polski przez zachodnią granicę. Transporty odpadów z Niemiec namierzyli inspektorzy ochrony środowiska. Okazało się, że za procederem stoi 29-letni obywatel Niemiec, który przyjmował zlecenia i wysyłał śmieci do ponad 30 lokalizacji w Polsce. Od jak dawna śmieci wjeżdżały do Polski, na razie nie wiadomo. Transporty wytypowano do kontroli na granicy w kwietniu tego roku. Szczegółowa inspekcja wykazała, że kierowcy nie mają żadnych dokumentów wymaganych do przewozu odpadów. Odpad w postaci gruzu ceglanego, betonowego zawierający elementy drewna, tworzyw sztucznych, siatek tynkarskich. Firma, która je transportowała, twierdziła, że robi to w majestacie prawa. Oczywiście okazało się to nieprawdą, w związku z czym te odpady prędzej czy później wrócą na teren Niemiec. Inspekcja Ochrony Środowiska stanęła na wysokości zadania i wykryła ten nielegalny proceder. Odpad w postaci gruzu ceglanego, betonowego zawierający elementy drewna, tworzyw sztucznych, siatek tynkarskich. Zlecenia na wywóz śmieci przyjmował 29-letni Niemiec w Berlinie. Firma transportowa odbierała, magazynowała i wywoziła do Polski transporty. To nie pierwszy tego typu przypadek. W ubiegłym roku ujawniono prawie 10 tys. dzikich czy nielegalnych wysypisk śmieci. Ministerstwo Klimatu i Środowiska chce zaostrzenia kar dla śmieciowych przestępców. Rząd PiS w tej chwili postępuje w taki sposób, aby zapobiec ewentualnie tego typu działaniom. Stąd inicjatywa ustawodawcza o zaostrzeniu odpowiedzialności karnej za nielegalne działania na tym polu. Na razie ta odpowiedzialność to do 5 lat więzienia. Nowelizacja zakłada zwiększenie tej kary do 10 lat. W proponowanych przepisach znajdują się również zmiany dotyczące Kodeksu wykroczeń oraz zwiększenie uprawnień dla Głównego Inspektoratu Ochrony Środowiska. Choć mijają kolejne dni od powrotu Donalda Tuska do polskiej polityki, to Platforma nadal nie przedstawiła żadnych propozycji programowych. Brak konkretnej oferty dla Polaków - taki zarzut pojawia się też wobec ugrupowania Szymona Hołowni. Zamiast propozycji pojawia się za to straszenie PiS-em, czyli od lata dobrze znana, choć nieskuteczna, strategia opozycji. Program złożony z ośmiu gwiazdek jakoś mi nie odpowiada. Negatywny wizerunek pana Tuska i jego popleczników. Brak wiarygodności to zarzuty kierowane nie tylko w stronę PO. Nie zgadzam się z ich poglądami i ich programem. Wątpliwości budzi także partia Szymona Hołowni, któremu wyborcy zarzucają zmienność poglądów. Mam taki problem, jeśli chodzi o Hołownię, bo te wszystkie postulaty są zależne od aktualnej sytuacji. Za każdym razem uzależnia, jak się wypowie PO i inne partie. Szymon Hołownia stworzył w Sejmie własne koło poselskie z byłych posłanek Nowoczesnej, Lewicy i PO. Miała być świeżość w polityce, ale - jak wiadomo - od samego mieszania herbata nie staje się słodsza. Poukładamy rzeczy tak, jak powinny być poukładane, a nie tak, jak kiedyś były poukładane. Bo ja, choć pewnie jestem w jakiś sposób konserwatywny czy tradycyjny, to jednak uważam, że powinno być tak, jak być powinno, a nie powinno być tak, jak było. Z ust Szymona Hołowni wciąż nie słychać konkretnych propozycji programowych. Uważam, że powinno być tak, jak być powinno. Masło maślane - mówią komentatorzy o wypowiedzi Szymona Hołowni i dodają, że po raz kolejny lider Polski 2050 jest chaotyczny i nieprzygotowany. Powinno być tak, jak być powinno. Wypowiedź Szymona Hołowni jest po prostu infantylna. Świadczy o tym, że on nie ma jakiegoś celu politycznego - poza tym, żeby odsunąć PiS od władzy. Zresztą podobnie jak całej opozycji - im już dawno przestało o cokolwiek chodzić. Donald Tusk wrócił do polskiej polityki bez konkretnego programu i oferty dla Polaków. Jest to próba odbudowy Platformy wokół jeszcze bardziej ostrych haseł "nie dla Prawa i Sprawiedliwości". Natomiast ciągle nie słychać żadnych pomysłów gospodarczych, społecznych. Stąd opinia, że polityczny pomysł w rzeczywistości jest inny i wiążę się z polityczną interwencją z zagranicy. Może chodzić nawet o zablokowanie unijnych pieniędzy dla Polaków, żeby ułatwić Tuskowi przejęcie władzy. Komentatorzy zwracają uwagę, że taka zmiana nad Wisłą jest na rękę unijnym elitom, bo gwarantuje, że Warszawa będzie ślepo wykonywać polecenia z Brukseli. Nawet te niekorzystne dla Polaków - jak nakaz natychmiastowego zamknięcia kopalni Turów. Turów jest do zamknięcia. Jest orzeczenie sądowe i rządzący muszą się do niego dostosować. Taką postawę polskiej opozycji krytykuje znany brytyjski pisarz i komentator polityczny. O tym, że interes państw narodowych jest ważniejszy od dyktanda brukselskich elit, coraz głośniej mówi się też w całej Unii Europejskiej. Ostatnio przeciwko orzeczeniu TSUE zbuntowali się Francuzi. Inaczej zachowuje się polska opozycja, która oprócz ślepego podporządkowania się brukselskim elitom powiela absurdalne zarzuty o polexicie czy niszczeniu demokracji. Platforma nigdy nie przywiązywała się do programu. Ona postrzega swoją misję jako wdrażanie tego, co powiedzą w Brukseli czy Berlinie, to jest jej strategia polityczna. Ona potrafiła zaprzeczyć swoim deklaracjom przedwyborczym, jak w sprawie wieku emerytalnego, później robić odwrotnie. To jest taka partia władzy, powołana, żeby rządzić, a pytanie "jak rządzić?" w oczach jej liderów jest właściwie nieistotne. A to zdaniem komentatorów nakręca hejt i polityczną nienawiść. Wszystko po to, żeby odwrócić uwagę wyborców od braku oferty programowej. Żeby nie potrafili obiektywnie ocenić rzeczywistości. Jakie konkrety z ust przewodniczącego Tuska dzisiaj padły? No tutaj Unia Europejska, konflikty i tak dalej z innymi krajami - chodzi o Związek Radziecki. Tak że myślę, że wszystko idzie w dobrym kierunku. Ale jedna konkretna propozycja ustawy, zmiany prawa po dojściu do władzy? Oj, będzie ciężko wymienić. Wraz z wysokimi temperaturami powracają burze z gradem. Dziś alert pogodowy dla prawie całej Polski wydał Instytut Meteorologii i Gospodarki Wodnej. Szczególną ostrożność powinni zachować mieszkańcy województwa mazowieckiego, bo to tam obowiązuje II stopień ostrzeżenia przed burzami z gradem, a w pozostałej części kraju wydano ostrzeżenia I stopnia. Groźne są zjawiska, które towarzyszą burzom, ponieważ opadu może spaść nawet do 60 mm deszczu. To są mniej więcej miesięczne wartości opadu dla centralnej części kraju. Więc to może powodować podtopienia i zalania. Niebezpieczeństwo stwarzać może także wiatr, który będzie wiał z prędkością nawet do 80 km/h. A taka siła z łatwością może łamać gałęzie drzew. A silne opady nie ustępują w Europie, a kolejne miasta zmagają się z wielką wodą. Ogromny upał i ogromne pożary. Ona ma 12 lat, on 15. Nie znają się, ale oboje - w różnych regionach Europy - podczas powodzi wykazali się niezwykłą odwagą. Narażając własne życie, ratowali innych. Zachodnia Sardynia płonie, ewakuowano 1,5 tys. osób, ponad 7 tys. walczy z żywiołem. To katastrofa bez precedensu - przyznał prezydent wyspy i ogłosił stan klęski żywiołowej. W innej części Europy drugi żywioł dewastuje miasta. Belgia znowu pod wodą. Obfite opady spowodowały powodzie. Na tych zdjęciach widać, jak w kilka minut ulica zamieniła się w rzekę, a jej silny nurt porywał samochody, które wylądowały tu. To stało się nagle. Bardzo mocno padał deszcz przez 15 minut, a później ten gwałtowny potok spłynął stamtąd i na nic już nie mieliśmy wpływu. Powódź sprzed 2 tygodni zalała w Belgii 120 miasteczek i zabiła 36 osób. Teraz nikt nie ucierpiał, ale żywioł siał spustoszenie. Wyglądało to jak tsunami, które przez godzinę niszczyło napotkane miejsca. Potężna ulewa podtopiła też wiele ulic w Londynie. Zalane zostały 2 szpitale, stacje metra i kolei miejskich. Przestawiłem samochód, a chwilę później zobaczyłem go 100 metrów dalej w dole drogi. Powodzie tego lata dotknęły wiele krajów, w tym naszych zachodnich sąsiadów. Polska na prośbę Niemiec wysyła dziś do Nadrenii Północnej-Westfalii strażaków i sprzęt, by pomóc walczyć ze skutkami powodzi. To właśnie tu nowym bohaterem został 15-letni Bartek Zarębski. Na tym filmie w fioletowej bluzie wraz z innymi ruszył na pomoc strażakowi, którego porwał nurt. Chłopiec mieszka w mieście Altena w Nadrenii Północnej-Westfalii, które 2 tygodnie temu zostało zalane. Bałem się, ale po prostu musiałem to zrobić. Musiałem uratować tego mężczyznę. Nie myślałem długo. Chciałem to zrobić. Każdy zachowałby się tak samo na moim miejscu. 12-letnia Tetiana tak się zachowała. Gdy 2 tygodnie temu Ukrainę nawiedziły powodzie, dziewczynka uratowała swojego 7-letniego brata i 3 dzieci z sąsiedztwa. W szkole uczyli, jak sobie poradzić w takiej sytuacji? I rodzice pewnie też uczyli. Tak, rodzice też. Zuch dziewczyna. Gdy woda zaczęła zalewać budynek, Tetiana z bratem pobiegła do domu cioci, zabrała wystraszone dzieci na piętro i wyłączyła prąd w budynku. Prezydent Ukrainy odznaczył odważną 12-latkę medalem, nie obyło się bez podarków. Dziś tak, jakbyś miała kolejne urodziny. Rower, prezenty. Odwagi od młodych bohaterów może uczyć się niejeden dorosły. Wirtualnie, z każdego zakątka świata, dostępne o każdej porze. Swoją działalność zainaugurowało Muzeum Dziedzictwa Kresów Dawnej Rzeczypospolitej. Celem instytucji jest kształtowanie kultury pamięci poświęconej Kresom. Wirtualne Muzeum Dziedzictwa Kresów Dawnej Rzeczypospolitej. Niezwykłe miejsce, dostępne dla każdego na wyciagnięcie ręki, prezentujące bogate zbiory. Są to pamiątki, które dokumentują dzieje wielkich rodów kresowych, sakralia, które dokumentują historię religijną tej przestrzeni cywilizacyjnej, a także dokumentacja związana z założeniami dworskimi, parkowymi na Kresach. Oficjalne uruchomienie portalu było jednym z wydarzeń Festiwalu Dziedzictwa Kresów na Podkarpaciu. Kto nie zna Kresów, można powiedzieć, że nie rozumie historii Polski. Wielkie rody, wielkie zasłużone osoby, które stamtąd się wywodzą, tam się kształtowały, urodziły. To wszystko trzeba przypominać. Wirtualna placówka gromadziła eksponaty przez 4 lata. W sumie zdygitalizowano ponad tysiąc obiektów w różnych technikach. Są to i techniki 2D, 3D, obrotowe, zdjęcia panoramiczne, tak że myślę, że jest to atrakcyjna forma dla różnych odbiorców. O atrakcyjną formę przekazu zadbają również twórcy powstającego multimedialnego Muzeum Bożego Ciała w Spycimierzu. To będzie miejsce wyjątkowe, jedyne takie miejsce w Polsce. Będzie miejscem pokazującym wszystkim gościom kulturę i tradycję tego regionu, tego miejsca. Miejsca, w którym od 200 lat trwa zwyczaj układania kwietnych dywanów. Dobrze, że takie centrum powstanie. Będzie znakiem, jak wielkie znaczenie ma uroczystość Bożego Ciała w naszej wierze i tradycji. A to już pałac Krzysztofory, jedna z najbardziej okazałych rezydencji miejskich w Krakowie. Po trzyletniej przerwie od kilku dni w zabytkowych wnętrzach można odwiedzać nowoczesne muzeum. Podczas prac remontowych dokonano rewaloryzacji tej substancji architektonicznej, zabytkowej, rezydencji pałacu Krzysztofory. Wzrok przyciągają ponownie odkryte na światło dzienne polichromie. Na "Gościa Wiadomości" z napisami zapraszamy do kanału TVP Info. 