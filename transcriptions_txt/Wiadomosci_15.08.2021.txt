Czołem żołnierze! Czołem panie prezydencie! Trzeba być dumnym z bohaterstwa naszych żołnierzy i dumnym z wielkiego zwycięstwa. Żołnierzem się jest całe życie i całą dobę. Przede wszystkim dzieci mogą być ze mnie dumne, to jest chyba najważniejsze. Zbieramy się w dniu święta Wojska Polskiego, żeby podziękować dzisiejszym żołnierzom za ich codzienną służbę. Dobry wieczór, Edyta Lewandowska, witam państwa i zapraszam na Wiadomości. Dziś Święto Wojska Polskiego. Cały kraj pamięta o swoich żołnierzach, dzięki którym możemy czuć się bezpiecznie. 15 sierpnia przypominamy także jedno z największych zwycięstw w historii polskiego oręża. 101 lat temu Wojsko Polskie II RP powstrzymało nawałę bolszewicką. Odwaga i ofiarność. 24 godziny na dobę stoją na straży niepodległości naszego kraju. Czołem żołnierze! Czołem panie prezydencie! Dziś wszyscy Polacy składają hołd żołnierzom Wojska Polskiego. Polska jest bezpieczna dzięki swojej armii. Święto Wojska Polskiego to pamiątka po zwycięskiej Bitwie Warszawskiej. Żołnierze wszystkich rodzajów sił zbrojnych wzięli udział w uroczystej odprawie warty przy Grobie Nieznanego Żołnierza na placu marszałka Józefa Piłsudskiego w Warszawie. Miliony Polaków bardzo dobrze oceniają działalność Wojska Polskiego. Prezydent Andrzej Duda i inni najważniejsi politycy w Polsce złożyli wieniec od Narodu. Jeszcze przed centralnymi uroczystościami prezydent wręczył 9 oficerom Wojska Polskiego nominacje generalskie, a 10 odznaczenia państwowe. Państwo polskie przeznacza na armię coraz więcej pieniędzy. To już ponad 2% PKB. Zdaniem prezydenta, wszystko po to, by modernizować armię i zapewnić żołnierzom jak najlepsze warunki służby. Dziękuję wszystkim państwu za służbę, za ten codzienny trud, dziękuję także wszystkim państwa najbliższym, zawsze to podkreślam - żony, mężowie, rodziny współsłużą Polsce. Prezydent podkreślił także, że wierzy w siłę sojuszy międzynarodowych. My ze swojej strony z całą pewnością dotrzymamy postanowień NATO, w tym artykułu 5 o kolektywnej obronie, o sojuszniczej pomocy. Polska umów dotrzymywała, dotrzymuje i będzie dotrzymywała. Wzorem dla polskich żołnierzy są bohaterowie Bitwy Warszawskiej. Zbieramy się w Święto Wojska Polskiego również po to, by podziękować dzisiejszym żołnierzom za ich codzienną służbę. Po odzyskaniu niepodległości Grób Nieznanego Żołnierza był częścią Pałacu Saskiego. Pod koniec 1944 roku zburzyli go Niemcy. Prezydent podpisał dziś ustawę, dzięki której budynek zostanie odbudowany. Ze względu na pandemię koronawirusa zamiast corocznej defilady w 30 miejscach w Polsce zorganizowano pikniki wojskowe pod hasłem "Zostań żołnierzem Rzeczypospolitej". Jesteśmy zachwyceni pokazem, przed chwilą widzieliśmy pokaz czołgu. Generalnie dużo historii, miejsc, gdzie można coś ciekawego się dowiedzieć. Piknik w Teresinie odwiedzili prezydent i minister obrony. Z kolei w Ossowie pod Warszawą można było obejrzeć rekonstrukcję zwycięskiej Bitwy Warszawskiej - najważniejszego starcia wojny polsko-bolszewickiej, nazywanej Cudem nad Wisłą. Polska w listopadzie 1918 roku się odradza, jest bez granic jeszcze, o każdy skrawek ziemi musi walczyć i wystawia w 1920 roku milionową armię. Także ze względu na pandemię organizowany w marcu bieg pamięci "Tropem Wilczym" odbył się dziś. Wystartowało ponad 60 tys. osób w ponad 300 miastach w Polsce i za granicą. W biegu brali udział także żołnierze, wśród których są polscy olimpijczycy. Wczoraj minister obrony spotkał się z żołnierzami-medalistami z Tokio, którzy zdobyli 8 z 14 medali dla Polski. 15 sierpnia to również Święto Wniebowzięcia Najświętszej Maryi Panny. 101 lat po Cudzie nad Wisłą na Jasnej Górze została poświęcona tablicę upamiętniającą tę zwycięską dla polskiego oręża bitwę. Święto Wojska Polskiego to świetna okazja, by przyjrzeć się modernizacji polskiej armii. Historyczne doświadczenia przypominają Polakom, że trzeba stawiać na nowoczesne uzbrojenie. Takim orężem jest samobieżna armatohaubica AHS Krab. To sprzęt ważący 50 ton. Krab jest w stanie wystrzelić na odległość 40 km do 6 pocisków na minutę. Obok potężnego działa o kalibrze 155 mm, Krab uzbrojony jest także w karabin maszynowy. Wszystko to obsługuje 5 żołnierzy. A teraz więcej o modernizacji sprzętu w polskiej armii. Zmodernizowane czołgi Leopard cieszyły się dużym zainteresowaniem warszawiaków, którzy uczestniczyli w pikniku wojskowym na PGE Narodowym. Użytkujący je żołnierze chwalili sprzęt. Armaty też, lufy są nowe. Dlatego precyzja strzelania jest większa, rozrzut jest mniejszy. A to ma bezpośrednie przełożenie na bezpieczeństwo Polaków. Niebawem żołnierze wojsk pancernych mają przesiąść się na lepszy sprzęt. Polska ma wzbogacić się o 250 amerykańskich czołgów Abrams najnowszej generacji. Jeśli wysłane w tej sprawie zapytanie ofertowe zrealizuje się, będzie to największe zamówienie w historii polskiej armii, bo warte 23 mld zł. Dziękuję za zapowiedź spektakularnego wzmocnienia naszych wojsk lądowych, wojsk pancernych. Za przyszły zakup najlepszego na świecie uzbrojenia. Czołgi Abrams już od przyszłego roku mogą znaleźć się na wyposażeniu 18 Dywizji Zmechanizowanej. To powołana 3 lata temu duża jednostka, której zadaniem jest obrona wschodniej części Polski. W tym czasie na ścianie wschodniej naszego kraju nie posiadaliśmy żadnego związku taktycznego, czyli większej jednostki organizacyjnej struktur, która mogłaby zarządzać jednostkami w tym obszarze. W tegorocznym budżecie na armię przeznaczono 58 mld zł, a to 2,2% PKB, czyli wyraźnie więcej niż zobowiązanie każdego z członków NATO. Dokonane w ostatnich latach zakupy to amerykańskie systemy przeciwrakietowe Patriot. Liczba żołnierzy zawodowych wzrośnie do 250 tysięcy. Mamy przygotowane projekty dotyczące zwiększenia finansowania. Dzięki temu wojsko będzie liczniejsze. Także wynagrodzenia w wojsku. Nie chodzi tylko o żołnierzy, Dokonane w ostatnich latach zakupy to amerykańskie systemy przeciwrakietowe Patriot. Wyrzutnie rakietowe HIMARS, myśliwce F35, czy bezzałogowce Bayraktar TB2 kupione od innego dużego sojusznika w NATO, czyli Turcji. Jeżeli chcemy pokoju, powinniśmy szykować się do wojny. A więc Polska powinna się zbroić. I tak się dzieje od 2015 roku w kontraście do tego, co działo się wcześniej. Zamówienia od armii trafiają także do polskiej zbrojeniówki. To ona produkuje moździerze Rak czy armatohaubice Kran. Przede wszystkim zasięg na jaki oddaje strzały to jest do 40 km. To jest naprawdę dużo. Do marynarki wojennej trafią po 3 niszczyciele min i fregaty wyprodukowane w polskich stoczniach. Już dziś o 20.15 w TVP1 film dokumentalny "Wojna światów". To opowieść o wojnie polsko-bolszewickiej 1920 roku zrealizowana przy użyciu zrekonstruowanych i pokolorowanych archiwalnych nagrań z okresu Bitwy Warszawskiej. Oglądają państwo główne wydanie Wiadomości. Zobaczmy, co jeszcze przed nami. Polska zdecydowanie broni swoich narodowych interesów. Jeszcze wczoraj zbliżali się do Kabulu. Dziś już wiemy, że stolica Afganistanu przechodzi w ręce talibów. Bojownicy w ciągu niespełna 2 tygodni przejęli kontrolę nad większa częścią kraju i oczekują oddania im pełni władzy. Setki mieszkańców Kabulu próbują wypłacić swoje oszczędności. Co będzie za kilka godzin nie wiadomo. Talibowie wkroczyli do miasta z żądaniem bezwarunkowej kapitulacji rządu. Pracownicy banku mówią: "idźcie stąd, nie mamy waszych pieniędzy". Lotnisko w Kabulu to obecnie jedyna droga ucieczki. Wszystkie przejścia graniczne z Iranem, Pakistanem i Uzbekistanem są już pod kontrolą islamskich bojowników. Pochodzę z północnej prowincji Dżozdżan. Odbywały się tam brutalne walki. Jedynym ratunkiem była ucieczka do Kabulu. My uciekliśmy w prowincji Herad, gdzie prowadzono ciężkie walki. Kabul to już ostatni bastion wolnego od talibów Afganistanu. Wcześniej większość miast poddała się im bez walki. Żołnierze i policjanci uciekali do innych regionów lub za granicę. Dziś rano padł Dżalalabad, wczoraj Mazar-I Szarif. Wcześniej Herat i Kandahar. Talibowie przejęli też dawną amerykańską baza wojskową - Bagram, w której oprócz amerykańskiej broni i śmigłowców byli tez uwięzieni bojownicy tzw. Państwa Islamskiego. Amerykanie bronią decyzji o wycofaniu się z Afganistanu. Niezdolność afgańskich sił do obrony własnego kraju odegrała bardzo dużą rolę w tym, co obserwujemy w ciągu ostatnich kilku tygodni. Faktem jest, że przez ponad 20 lat zainwestowaliśmy miliardy dolarów w afgańską armię. Wciąż trwa ewakuacja personelu amerykańskiej ambasady. Na dachu, jak w Sajgonie pod koniec wojny wietnamskiej, lądują wojskowe śmigłowce. Większość dyplomatów i pracowników jest już na lotnisku, które przed ostrzałem chronią siły międzynarodowe. Do ewakuacji swego personelu przygotowują się też Niemcy i Holandia. w drodze do kraju są Kanadyjczycy. Ministerstwo Spraw Zagranicznych zapewnia, że jest w kontakcie z Polakami w Kabulu. Polski rząd wystawił wizy humanitarne dla 45 osób, które współpracowały z Polską. Kraj opuścił też prezydent Afganistanu Ashraf Ghani. Ale afgański rząd zapewnia, że kontroluje sytuację. Siły bezpieczeństwa są w Kabulu i zapewniają ochronę. Wspierają nas też siły międzynarodowe. Do modlitw o pokojowe rozwiązanie konfliktu w Afganistanie wezwał papież Franciszek. Przyłączam się do jednomyślnego zaniepokojenia sytuacją w Afganistanie. Proszę was, byście razem ze mną modlili się do Boga, by można było znaleźć rozwiązania przy stole dialogu. Jak podaje ministerstwo zdrowia, dziś mamy 148 nowych przypadków COVID-19 w Polsce. W kraju zajętych jest 317 łóżek dla chorych na COVID-19. Liczba pacjentów pod respiratorami to 45. W Polsce trwa kampania szczepień, choć nadal Polacy nie są zaszczepieni w stopniu wystarczającym, by mówić o odporności zbiorowej. Dramatyczna sytuacja jest w Australii. Rząd polski przekazał ponad milion szczepionek Pfizera rządowi australijskiemu. Zero ofiar śmiertelnych, ale 148 nowych zakażonych. To najnowszy bilans pandemii koronawirusa w Polsce. Jeżeli porównamy do ubiegłej niedzieli, to jest wzrost o ponad 21%, czyli ten trend wzrostowy w dalszym ciągu się utrzymuje i sądzimy, że to już jest niestety początek czwartej fali. Dlatego należy się szczepić. Jak mówią eksperci, to jedyny sposób, by czwarta fala potraktowała nas jak najłagodniej. Nie chcemy przecież powtórki z ostatniej jesieni. Dzisiaj jeżeli czujemy się po prostu patriotami, jeżeli czujemy też troskę o innych ludzi, powinniśmy się szczepić. Po to, żeby chronić naszą gospodarkę, usługę, rozrywki. Korzystając z pogody w całej Polsce można się zaszczepić przy okazji pikników i festynów rodzinnych. Jak w Bydgoszczy na Wyspie Młyńskiej. Przede wszystkim dla bezpieczeństwa swojego i całej rodziny. - Boi się pani 4. fali koronawirusa? - No, wydaję mi się, chyba jak każdy. Brak szczepionek spowodował bardzo trudną sytuację w Australii. Dlatego Polska zdecydowała, że w ramach pomocy odsprzeda Australijczykom ponad milion dawek preparatu Pfizera. Od kilku tygodni prowadzimy rozmowy z polskim rządem i zapewniliśmy nieco ponad milion dawek szczepionki. Te milion dawek to nadzieja, którą daliście ludziom w całym kraju, szczególnie w Nowej Południowej Walii, gdzie walczą z wariantem delta. Do tej pory tempo szczepień w Australii było bardzo powolne. Mimo sprzeciwu Izraela Polska nie wycofa się z przepisów, które kończą z dziką reprywatyzacją w naszym kraju. Takie jest oficjalne stanowisko ministerstwa spraw zagranicznych. Dla Polski to przełomowe przepisy, które zakończą złodziejską reprywatyzację i dramat lokatorów wyrzucanych z mieszkań przez czyścicieli kamienic. Dla izraelskich polityków to powód do kolejnego antypolskiego ataku. Polska nie pierwszy raz zaaprobowała antysemicką i niemoralną ustawę. Poleciłem charge d'affaires naszej ambasady w Warszawie, aby natychmiast wróciła do Izraela na bezterminowe konsultacje. Nowy ambasador Izraela, który miał wkrótce polecieć do Polski, na razie pozostanie w kraju. Takie słowa izraelskich polityków padły tuż po podpisaniu przez prezydenta Andrzeja Dudę nowelizacji kodeksu postępowania administracyjnego. Bezczelnością jest twierdzenie, że my, Polacy, i Polska jest cokolwiek winna w związku z II wojną światową. Nie my ją rozpętaliśmy, nie my uczyniliśmy szkody, byliśmy jej ofiarą. Zgodnie z nowymi przepisami po upływie 30 lat od wydania decyzji administracyjnej, np. dotyczącej nieruchomości, nie będzie można jej podważyć. O tym, jakie prawo obowiązuje, decyduje polski Sejm, polski parlament. Te przepisy dotyczące nowelizacji kodeksu postępowania administracyjnego wynikają z wyroku Trybunału Konstytucyjnego. Ustawa została przyjęta w Sejmie bez jednego głosu sprzeciwu. My się z tej ustawy na pewno nie wycofamy. Tak wyglądała Warszawa w 1945 roku. Wśród zburzonych przez Niemców kamienic były także te należące do Polaków żydowskiego pochodzenia, którzy wraz z całymi rodzinami zostali zamordowani przez Niemców w obozach zagłady. Po wojnie Polacy własnymi siłami odbudowali miasto, bo Niemcy dotąd nie wypłacili nam reparacji. Ale teraz izraelski rząd oczekuje, że to Polacy zapłacą żydowskim organizacjom odszkodowania za kamienice zburzone przez Niemców. Wiele spośród tych roszczeń tak naprawdę powinno być kierowane w stosunku do rządu niemieckiego, a nie władz polskich. Jest jednak pewna intencja przymuszenia Polski do wypłaty pieniędzy za niemiecką, państwową zbrodnię, jaką był Holokaust. Stąd furia w Tel Awiwie po tym, jak polski prezydent podpisał ustawę. Polska stała się dziś wieczorem krajem antydemokratycznym, nieliberalnym, który nie honoruje największej tragedii w historii ludzkości. Ministerstwo Spraw Zagranicznych informuje, że jest otwarte na rozmowy z Izraelem, ale nie będzie biernie przyglądać się temu, co robi Tel Awiw. Z każdym partnerem, nawet najtrudniejszym, jesteśmy gotowi rozmawiać. Natomiast w tej sytuacji musimy również podjąć odpowiednie działania, które będą miały charakter symetryczny, oparty na wzajemności. Na tym polega prowadzenie polityki zagranicznej. Oskarżenie Polaków o udział w Holokauście potępiło także Muzeum Auschwitz-Birkenau. Zgodnie z podpisaną przez prezydenta ustawą prawowici właściciele wciąż będą mogli dochodzić swoich praw przed sądem cywilnym. Nie będzie już jednak niekontrolowanej złodziejskiej reprywatyzacji. Podobne przepisy, które dziś krytykuje Izrael, już dawno przyjęły inne europejskie kraje. Jeżeli chodzi o reprywatyzację, to ona dotyczyła krajów postkomunistycznych. I różne kraje, w zależności od tego, jak bardzo były zachodnie, w taki sposób rozliczyły z tą przeszłością. Np. Czechy, Węgry, Estonia przyjęły rzeczywiście regulacje na początku lat 90., mają temat zamknięty. W ostatnich latach polskie władze wielokrotnie stanowczo deklarowały, że Polska nie będzie płacić odsetek za niemieckie zbrodnie. Nikomu innemu nic nie jesteśmy winni. To nam są winni. Ogromne pieniądze za straty, które ponieśliśmy w czasie II wojny światowej. Ustawa uniemożliwiająca złodziejską reprywatyzacją wejdzie w życie po 30 dniach od ogłoszenia w Dzienniku Ustaw. Za nami wspaniałe duchowe i muzyczne przeżycia związane z Festiwalem Muzyki Chrześcijańskiej "Jasna Strony Mocy". Zarówno wczorajszy jak i piątkowy koncert na jasnogórskich błoniach przyciągnął tłumy pielgrzymów. Teraz o tym, jak wyjątkowy był to czas. To były 2 niezwykłe muzyczne wieczory na Jasnej Górze. Zaczęło się w piątek koncertem "Abyśmy byli jedno" z udziałem zagranicznych artystów. Gwiazdą specjalną wieczoru była włoska piosenkarka In-Grid. Jestem tutaj całym moim sercem, duchem, całą sobą. To wielka przyjemność zaśpiewać dla Polaków. Grand Prix w "Plebiscycie na interpretację utworu muzyki chrześcijańskiej" zdobyła wokalistka z Chorwacji. To było coś niesamowitego oraz inspirującego. Był bardzo wysoki poziom, cieszę się, że mogłam być częścią tego wydarzenia. Z kolei nagroda publiczności powędrowała do Oli Maciejewskiej. Bardzo dziękuję tym wszystkim, którzy zagłosowali na naszą piosenkę. A to już koncert "Abba Ojcze - Pielgrzymi śpiewają ulubione piosenki Jana Pawła II". Jesteśmy rodzinami, czujemy się wspaniale, że możemy tu być z naszymi dziećmi. Jesteśmy podbudowani tym koncertem, tymi ludźmi, pielgrzymami, bardzo się cieszymy. Naprawdę bardzo fajnie, dużo ludzi, atmosfera taka mega miła. Przepiękny koncert, bardzo wzruszający. Wzruszenia nie kryli także artyści. Cudowny koncert, bardzo wartościowy i mam nadzieję, że będzie regularnie. Wielkie przeżycie, a poza tym wspaniałe to, że mogliśmy się pokłonić Maryi Królowej Polski i złożyć pokłon, wspomnienie o św. Janie Pawle II. Cudowny koncert, bardzo wartościowy i mam nadzieję, że będzie regularnie. Cały festiwal wpisywał się w obchody 30. rocznicy Światowych Dni Młodzieży w Częstochowie. Fajnie, że wspominamy Ojca Świętego, przecież ten nasz Ojciec Święty tyle dobra zrobił dla naszej Ojczyzny. Ja się cieszę, że ten festiwal zainicjował nowa ścieżkę spotkań muzycznych, ale jednocześnie przeżyciowych dla nas wszystkich. To będzie muzyczny szał uniesień! Wakacyjna Trasa Dwójki zawita do Ostródy, gdzie na scenie amfiteatru położonego nad brzegiem jeziora Drwęckiego za chwilę, bo o 20.00, rozpocznie się koncert najlepszej muzycznej trasy w Europie. W Amfiteatrze w Ostródzie jest Adrian Borecki. Kogo zobaczymy dzisiaj na scenie? Wystąpią mistrzowie w swoich gatunkach. Górskie klimaty zapewni Golec Uorkiestra. Zespół Playboy, Sławomir, Shazza. Będzie też Stachurski. Do Azerbejdżanu zabierze nas Efendi. Takiej biesiady na Wakacyjnej Trasie Dwójki jeszcze nie było Do Ostródy zawitały najlepsze gwiazdy. Wspaniałe wydarzenie muzyczne. My dzisiaj przywieźliśmy premierową piosenkę. "All inclusive". Jest już na naszym kanale, tak że przygotujcie się do tego. Dzisiaj premiera specjalnie dla was. Nie zabraknie najnowszych hitów, ale i tych ponadczasowych. Do tańca publiczność w Amfiteatrze w Ostródzie i państwa przed telewizorami porwie m.in. Golec uOrkierstra. Golec uOrkiestra wykona dzisiaj najnowsze swoje przeboje, takie jak "Górą Ty", "Pomarańcza". Oczywiście, pojawią się też sprawdzone przeboje. Paweł, jakie? "Ściernisko", "Lornetka" i wiele, wiele innych. Zapraszamy Nie zabraknie rewelacyjnej Agnieszki Włodarczyk, w której wykonaniu usłyszymy przeboje Krzysztofa Krawczyka i Edyty Geppert. Piosenka pani Edyty Gepert "Szukaj mnie". A druga piosenka Krzysztofa Krawczyka. Jaka? To niespodzianka. Światowy poziom zapewni gwiazda tegorocznej Eurowizji, reprezentantka Azerbejdżanu, Efendi, która zaśpiewa swoje hity "Mata Hari" i "Cleopatra". Jestem pierwszy raz w Polsce. Trochę się denerwuję, ale Polska jest piękna i są wspaniali ludzie. Będzie super. Start największej trasy koncertowej w Europie już o 20.00. Włączajcie TVP2 i bawcie się razem z nami. O Polsce dużo nie wiedzieli, ale mimo to byli gotowi oddać za jej wolność życie. Kilkunastu amerykańskich pilotów z 7 Eskadry Myśliwskiej im. Tadeusza Kościuszki na ochotnika walczyło w czasie Bitwy Warszawskiej przeciw Bolszewikom. Piloci Eskadry Kościuszkowskiej używali samolotów Albatros D.III. W wojnie polsko-bolszewickiej, maszyny zdobyły opinię niezawodnych samolotów. Lotnicy 7. Eskadry Myśliwskiej wykonywali na nich loty szturmowe, skierowane przeciw piechocie i kawalerii jako wsparcie polskiej piechoty, a także loty bombowe i rozpoznawcze. Teraz polscy żołnierze, by oddać należną Amerykanom cześć i przywrócić o nich pamięć szukają grobów podniebnych bohaterów. W poszukiwaniach towarzyszył im nasz korespondent Rafał Stańczyk. Słoneczne El Paso na granicy z Meksykiem. Tu w bibliotece tutejszego uniwersytetu wraz z pułkownikiem Karolem Budniakiem szukamy kolejnych dokumentów. W Eskadrze Kościuszkowskiej służyło 2 pilotów z El Paso Ches i Evans. Znajdujemy liczne zdjęcia, rozkazy, odznakę eskadry, a także to czego najbardziej szukaliśmy - księgę z informacjami o miejscu pochówku żołnierzy. To najwspanialszy aspekt pracy w archiwum. Nigdy nie wiesz jak dokumenty zostaną wykorzystane. To wspaniałe, że zostanie oddana im cześć za ich osiągnięcia i poświęcenie. Jeden z pilotów został skremowany w innym miejscu Ameryki, ale drugi z pilotów został pochowany w rodzinnym mieście. Dzięki pomocy strażników udaje nam się po ponad godzinie zlokalizować mogiłę. W 1918 roku latał we Francji, później na Filipinach. Ostatecznie trafił do Polski, później był w Japonii. Niestety niedługo po powrocie do USA w 1924 roku zginął w katastrofie lotniczej. Po niemal stu latach na grobie Erla Evansa pojawiły się znicze i biało-czerwone kwiaty. To wyraz uznania i podziękowania za to, że ponad sto lat temu strzegł on nieba przed bolszewikami. 7 Eskadrę Kościuszkowską tworzyło kilkunastu amerykańskich ochotników, zazwyczaj weteranów I wojny światowej, którzy zamiast wracać do swoich domów postanowili udać się na wschód, by w 1920 roku walczyć z powietrza z rosyjską ofensywą na Polskę. Zadania były wykonywane w bardzo trudnych warunkach. Wielu pilotów amerykańskich nie znało zimy, która jest na Ukrainie, czy w okolicach Lwowa. To było duże wyzwanie dla ich hartu ducha, ich poświęcenia. Trzech z nich niestety zginęło w Polsce. Groby dwóch znajdują się na najważniejszym cmentarzu wojskowym Ameryki w Arlington. Pozostałe mogiły rozsiane są po całej Ameryce od Missisipi po Staten Island. O tej wspólnej polsko-amerykańskiej historii, dzięki pamiątkom po pilotach, rocznie dowiaduje się 8 mln osób, odwiedzających Muzeum Lotnictwa i Przestrzeni Kosmicznej w Waszyngtonie. Jak mówi nam Chris Moore to bardzo inspirująca opowieść, szczególnie dla młodych ludzi. Eskadra Kościuszki to Amerykanie walczący o Polskę, dlatego że gen. Kościuszko przyjechał tu i walczył o Amerykę. To taka swojego rodzaju spłata długu. To też pokazuje jak Amerykanie walczą o wolność na całym świecie. Naszą podróż kończymy w sercu Waszyngtonu, 200 m od Białego Domu, przed pomnikiem Tadeusza Kościuszki, patrona gwiaździstej eskadry. Eskadry, która jest kolejnym dowodem polsko-amerykańskiego braterstwa od czasu wojny o niepodległość USA, przez Bitwę Warszawską 1920, aż po współczesność po Irak i Afganistan. Nie straszna im musztra i ostra dyscyplina. Ich głównym celem jest służba Rzeczpospolitej, wychowanie w duchu patriotycznym, poszanowanie dla symboli narodowych oraz krzewienie kultury, tradycji i dziedzictwa narodowego. Bo bycie żołnierzem to nie zwykła praca, ale wielki zaszczyt. Szeregowy Filip Lepka wstąpił do 12 Wielkopolskiej Brygady Obrony Terytorialnej 2 lata temu. Chciał się sprawdzić czy da radę. jestem zadowolony z tej decyzji, bo każde zadanie jakie jest stawiane przed nami jest zawsze czymś nowym, że trzeba myśleć nieszablonowo i pokonywać własne słabości. Dziś już wie, że wojsko zostanie z nim na dłużej. Szeregowy Lepka chce zostać zawodowcem. Udało mi się dostać na kurs podoficerski i po zakończeniu tego kursu planuję wstąpić do służby zawodowej. Rok temu nie pomyślałbym, że chciałbym być żołnierzem zawodowym, ale teraz myślę, że to realny cel. Dla niego polski mundur do powód do dumy. Jest to dla nas synonim takich wartości jak Bóg, honor, ojczyzna, prawda. Wiadomo, że wielu ludzi ginęło i z szacunkiem nosimy ten mundur. Służba w Wojsku Polskim to wielki zaszczyt. Przede wszystkim dzieci mogą być ze mnie dumne, to jest chyba najważniejsze. Nie robimy tego dla siebie tylko dla potomnych. Patriotyzm, pasja, rozwój osobisty. Każdy miał inny powód, by wstąpić do wojska. Przygoda też prawda, bo jeździmy w różne miejsca, zakątki świata i świetnie się przy tym bawimy. Duma też jak się nosi biało-czerwoną flagę? Oczywiście, że tak. To była pasja, która przerodziła się w cel życiowy. Chciałam także uhonorować pamięć zmarłych przodków, którzy także w jakiś sposób służyli ojczyźnie. Bo bycie żołnierzem to nie jest zwykła praca, to przede wszystkim służba ojczyźnie. Żołnierzem się jest całe życie i całą dobę. To nie jest tak, że my przychodzimy do pracy, zakładamy mundur i jesteśmy żołnierzami, wychodzimy z pracy i przestajemy być żołnierzami. My jesteśmy cały czas na służbie i służbie drugiemu człowiekowi. Nie jesteśmy kimś obcym, jesteśmy częścią społeczeństwa. Z tego społeczeństwa się wywodzimy, jesteśmy dla tego społeczeństwa. Udowodnili to m.in. żołnierze, którzy wykazali się męstwem, ratując życie innych odznaczeni przez Ministra Obrony Narodowej. Szczególnie dziękuję państwu, paniom i panom, za taką postawę, właśnie za postawę służby. Że nie przechodzicie obok, kiedy widzicie, że ktoś potrzebuje pomocy. To jest istota właśnie służby wojskowej. Służby, z którą wielu nie może się rozstać. Ta przygoda z wojskiem rozpoczęła się bardzo dawno temu, bo prawie 40 lat. To właśnie oni codziennie stoją na straży wolności, suwerenności i bezpieczeństwa Polski. Już zbliżam się ku końcowi tej służby. To właśnie oni codziennie stoją na straży wolności, suwerenności i bezpieczeństwa Polski. NA GOŚCIA WIADOMOŚCI Z NAPISAMI ZAPRASZAMY DO TVP INFO. 