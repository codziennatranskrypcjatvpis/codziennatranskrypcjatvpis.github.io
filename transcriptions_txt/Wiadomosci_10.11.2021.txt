Dobry wieczór państwu, Danuta Holecka, zapraszam na główne wydanie Wiadomości. Polska odpiera hybrydowy atak reżimu Aleksandra Łukaszenki. Na granicę zostali skierowani dodatkowi żołnierze, w tym Wojska Obrony Terytorialnej. Polska granica jest szczelna, ale prowokacje nie ustają. Po białoruskiej stronie w obozowisku imigrantów słychać strzały. Białoruscy żołnierze biją imigrantów, próbując wymusić kolejne szturmy na polską granicę. Na straży bezpieczeństwa Polski, bezpieczeństwa każdego z nas. Straż graniczna, wojsko, policja. Dzięki ich bohaterskiej postawie polska granica jest bezpieczna, pomimo kolejnych masowych szturmów nielegalnych imigrantów. Szacunkowo 3-4 tys. znajduje się osób wzdłuż całej granicy polsko-białoruskiej. Oczy zwracamy na Kuźnicę, bo tam jest największa grupa, ale pilnujemy całej granicy polsko-białoruskiej. Miniona doba to niemal 600 prób nielegalnego wdarcia się do Polski. To, z czym mamy tutaj do czynienia, to sobie musimy jasno powiedzieć: To jest przejaw terroryzmu państwowego - my to tak nazywamy. Trzy grupy imigrantów przedarły się przez zasieki w okolicach Krynek, Białowieży i Dubicz Cerkiewnych. Wszyscy zostali zatrzymani. Noc w Kuźnicy spokojna, bezpiecznie także w Białowieży i pod Krynkami, Doszło do skierowania w rejon nasz przygraniczny ogromnych grup migranckich. One będą, jak zakładamy, służyły do tego, żeby destabilizować naszą granicę przez najbliższe tygodnie. Stąd zwiększona liczba polskich żołnierzy służących na granicy do 15 tys. To duże wsparcie dla Straży Granicznej i policji. Także żołnierze 1 Podlaskiej Brygady Obrony Terytorialnej powołani w trybie natychmiastowego stawiennictwa realizują zadania w ramach operacji "Silne Wsparcie". To patrole w Sokółce na Podlasiu. Służby są przygotowane do tego, by strzec bezpieczeństwa naszej ojczyzny. Jednocześnie nie ustają prowokacje reżimu Aleksandra Łukaszenki. Imigranci są prowadzeni do ogromnego przygranicznego obozowiska. Tam padają strzały. Tak służący dyktatorowi Aleksandrowi Łukaszence żołnierze próbują podporządkować sobie imigrantów i nakłonić ich, by zostali w koczowisku. Gdy ostrzeżenia nie pomagają, białoruskie służby biją imigrantów. Tylko silne, mocne sankcje mogą postawić szlaban na działalność Łukaszenki, doprowadzić do tego, żeby zostało zrealizowane to, o co apeluje społeczeństwo białoruskie. Kryzys migracyjny wywołany przez Aleksandra Łukaszenkę oficjalnie wspiera już Kreml. Dwa bombowce Tu-22M3 rosyjskich sił zbrojnych patrolowały dziś białoruską przestrzeń powietrzną. To, co musimy robić, to kontynuować swoją pracę, trzymać twardo granicę. Mamy wsparcie Unii Europejskiej, mamy wsparcie NATO. I mamy profesjonalne służby, które bohatersko bronią polskiej granicy. Rada Bezpieczeństwa ONZ zbierze się na pilnym spotkaniu w sprawie sytuacji na granicy polsko-białoruskiej. Unia Europejska i NATO deklarują pełne wsparcie dla Polski w związku z sytuacją na granicy. Szef Rady Europejskiej w Warszawie mówi o hybrydowym ataku Białorusi na Polskę. Wyrazy solidarności płyną także zza oceanu. Po spotkaniu z prezydentem USA, szefowa Komisji Europejskiej zapowiada kolejne sankcję na reżim Aleksandra Łukaszenki. Nadzwyczajna wizyta szefa Rady Europejskiej w Polsce. I jasna deklaracja pełnej solidarności Unii z Polską w kwestii ochrony granic. W obliczu tego ataku hybrydowego musimy udowodnić naszą solidarność, jedność, stabilność oraz gotowość do obrony naszych podstawowych wartości. Charles Michel rozmawiał z premierem Mateuszem Morawieckim m.in. o zatrzymaniu lotów z Bliskiego Wschodu na Białoruś, by zablokować możliwość dalszej presji na polskie granice ze strony białoruskiego reżimu. To jest przejaw terroryzmu państwowego, my to tak nazywamy. To cicha zemsta Łukaszenki za to, że wspieraliśmy demokratyczne wybory ludzi na Białorusi. Wsparcie dla Polski płynie także zza oceanu. W Białym Domu o ochronie europejskich granic z prezydentem USA rozmawiała szefowa Komisji Europejskiej. Ursula von Der Leyen zapowiedziała poszerzenie sankcji wobec reżimu Łukaszenki. To nie jest problem tylko Polski, Litwy czy Łotwy, ale wyzwanie dla całej Unii Europejskiej. To nie jest kryzys migracyjny, lecz próba zdestabilizowania demokratycznych sąsiadów przez autorytarny reżim. To atak hybrydowy z instrumentalnym wykorzystaniem migrantów. Blokada lotów na Białoruś, a także kwestia wspólnego finansowania infrastruktury granicznej - to tematy zamkniętego spotkania ambasadorów państw Unii i przedstawicieli Komisji Europejskiej, które odbyło się w Brukseli, w stałym przedstawicielstwie Polski przy Unii Europejskiej. Zdecydowaliśmy o uruchomieniu mechanizmu zarządzania kryzysowego. To jest ten sam mechanizm, który został uruchomiony w związku z obecną pandemią. Pełne wparcie dla działań Polski wyraziła dziś w specjalnym komunikacie Kwatera Główna NATO. Kraje sojusznicze NATO są w pełni solidarne z Polską i innymi sojusznikami, Wyrazy pełnej solidarności z Polską wyraża też rząd Wielkiej Brytanii. Wielka Brytania solidaryzuje się z Polską. Stanowcze kroki podejmują też inne państwa naszego regionu. Ukraina rozpoczęła wzmacnianie granicy z Białorusią. Litwa zaostrzyła stan wyjątkowy w strefie przygranicznej. Ograniczy to możliwość skoordynowanego ataku i nielegalnej migracji przeciwko nam. W minimalnym stopniu wpłynie to na prawa i wolności naszych obywateli. Na źródło kryzysu na granicy wyraźnie wskazywali dziś europosłowie Prawa i Sprawiedliwości podczas debaty w Parlamencie Europejskim. Ta sytuacja jest hybrydową wojną wymierzoną przez zbrodniczy reżim Łukaszenki i jego protektora z Moskwy w bezpieczeństwo całej Unii Europejskiej. Te hybrydowe działania Rosja i Białoruś trenowała już w ramach ćwiczeń ZAPAD. Oba kraje łączy porozumienie imigracyjne i wspólna doktryna wojskowa. Dzisiejsza postawa państw Unii Europejskiej wobec kryzysu na granicy różni się od ich postawy w czasie kryzysu migracyjnego z 2015 roku - zauważają obserwatorzy politycznej sceny. Angela Merkel wręcz gestem rąk zapraszała imigrantów. Więc można powiedzieć, że przez 6 lat okazało się, że Unia Europejska może trochę zmądrzeć, a po drugie, okazało się, że to Polska miała rację. Cień refleksji nad polityką wobec Rosji widać także w Niemczech. Opiniotwórczy dziennik Sueddeutsche Zeitung pisze o "zgubnej zależności" Niemiec od rosyjskiego gazu. A Nord Stream 2 nazywa największym problemem niemieckiej polityki zagranicznej. Skuteczna obrona polskiej granicy to przede wszystkim bohaterska postawa polskich strażników granicznych, żołnierzy i policjantów. To również efekt decyzji podjętych przez polski rząd, którym opozycja była konsekwentnie przeciwna. Strzegą polskiej granicy z narażeniem własnego zdrowia i życia. Mimo to Koalicja Obywatelska polskie służby obraża i oczernia. Co wy tam z nimi robicie, skoro wobec Polek i Polaków na pokojowych protestach stosujecie bezprawne zatrzymania, pałujecie. Nie ma wątpliwości - część opozycji bierze udział w wojnie hybrydowej przeciwko Polsce. My jako opozycja mówiliśmy, gdy państwo proponowaliście kolejne stany wyjątkowe, że to jest zły instrument. Tymczasem to stan wyjątkowy i bohaterska postawa polskich strażników granicznych, policjantów i żołnierzy pozwoliła tak sprawnie odeprzeć najsilniejszy z dotychczasowych ataków. Bezwzględnie próbowali niszczyć ogrodzenie, atakować funkcjonariuszy i siłą przebić się na terytorium Rzeczypospolitej. To były akty agresji, które mogą przenieść się do polskich miast, jeśli nie uda nam się zatrzymać tej fali. Fali szczególnie niebezpiecznej, o której informują już lokalne media. To nie jest naturalna migracja ludności. To rzeczywiście są ludzie zaproszeni przez Łukaszenkę, szkoleni przez białoruskie służby specjalne, być może także werbowani przez te służby, którzy przybywają na terytorium Europy w celu, który założył sobie Łukaszenka - destabilizacji. Mimo to politycy Platformy Obywatelskiej z Donaldem Tuskiem na czele nie chcieli przedłużenia stanu wyjątkowego i sprzeciwiali się budowie zapory na granicy. Postawi mur i płot, i jeszcze jeden mur i płot. Najlepiej żeby prąd elektryczny podłączyć pod to ogrodzenie. Nie będziemy wspierali ich w takich, delikatnie powiem, dwuznacznych przedsięwzięciach i pomysłach. Co więcej, polityczni sprzymierzeńcy Donalda Tuska chcieli niekontrolowanego, masowego wpuszczania uchodźców. Opozycja żąda otwarcia granic, tak samo jak w 2015 roku, kiedy rządziła. Ta decyzja jest nieodwracalna. Jest nasza gotowość do przyjęcia ewentualnie tych 2000, bo my tu jesteśmy wiarygodni. Polska jest bardzo dużym krajem i 5 czy 6 tys. ludzi nie jest w stanie zakłócić bezpieczeństwa. Jako kraj jesteśmy przygotowani właściwie na każdą liczbę. Ostatecznie polityka otwartych granic, którą promował Berlin a później Bruksela, doprowadziła do drastycznego zwiększenia zagrożenia terrorystycznego w Europie i serii krwawych zamachów terrorystycznych. W Polsce do takiej sytuacji nie dopuścił rząd Prawa i Sprawiedliwości. Totalna opozycja nie rezygnuje jednak z ataków na polskie władze. Ten brak aktywności w europejskich stolicach, ten brak budowania wsparcia dla Polski w Brukseli, w Waszyngtonie i w najważniejszych miejscach polityki zagranicznej. Opozycja kłamliwie atakuje polski rząd również za rzekomy brak współpracy z Frontexem. Tymczasem już w październiku dyrektor agencji, który wizytował polsko-białoruską granicę, był pod wrażeniem profesjonalizmu polskich służb. Tymczasem już w październiku dyrektor agencji, który wizytował polsko-białoruską granicę, był pod wrażeniem profesjonalizmu polskich służb. Pomimo takich jednoznacznych deklaracji na emocjach Polaków próbuje grać także Szymon Hołownia. Zostawiają w środku pustkowia. Do jego ugrupowania dołączyła właśnie była europosłanka Platformy Obywatelskiej Róża Thun, która nie raz w Europarlamencie głosowała przeciwko Polsce i domagała się kar finansowych dla Polaków. Ja się chowam pod stół od czasu do czasu, jak słyszę wystąpienia po polsku w Parlamencie Europejskim. Im chodzi o to , żeby zdestabilizować sytuację w Polsce. Łukaszence na Białorusi i Donaldowi Tuskowi w Warszawie dokładnie na tym samym zależy: żeby było już tak źle, żeby z tego kryzysu rząd wyszedł poobijany, żeby rząd nie poradził sobie z tym kryzysem. Opozycja wymyśliła sobie, że destabilizacja sytuacji w Polsce wywołana zagrożeniem zewnętrznym, i to bardzo groźnym zagrożeniem, wyniesie ich do władzy. Eksperci nie mają wątpliwości: każda próba osłabienia Polski w obecnej sytuacji jest elementem wojny hybrydowej. W tej chwili musimy sobie uświadomić, że oprócz tego, co się dzieje na granicy, jest prowadzona wojna propagandowa. Intensywna, ostra wojna propagandowa. Dlatego właśnie teraz szczególnie aktualne są słowa ojca polskiej niepodległości - marszałka Józefa Piłsudskiego. Ohydne i bardzo krzywdzące określenia ze strony niektórych celebrytów kierowane są w stronę polskich żołnierzy i funkcjonariuszy, strzegących naszej granicy. Wulgarnie obrażani są ci, którzy strzegą naszego bezpieczeństwa. Polscy żołnierze dzień i noc bronią naszych granic przed hybrydowym atakiem reżimu Łukaszenki. Bronią wszystkich Polaków. Jednak nie wszyscy potrafią to docenić. Zamiast słów wsparcia dla naszych funkcjonariuszy - wyzwiska, obelgi i knajacki język. Bardzo nieładnie. Tym bardziej że młoda kobieta i jeszcze tak się wulgarnie odzywa. Straż Graniczną, że bronią nas wszystkich - Polek i Polaków - że wyzywać od morderców? No to jest naprawdę nie do pomyślenia. Za to powinna być, według mnie, ukarana. Wulgarnego ataku na polskich bohaterów nie toleruje prezes Telewizji Polskiej. Znieważeniem polskich żołnierzy przez celebrytkę zajmuje się prokuratura. Przestępstwa znieważenia zagrożone są grzywną, karą ograniczenia wolności, karą pozbawienia wolności. Tutaj kodeks różnicuje. Może być to kara pozbawienia wolności do roku lub też do lat 3. Kurdej-Szatan nie jest jedyną celebrytką, która atakuje polskich bohaterów broniących naszej granicy. Katarzyna Warnke sugeruje nawet, że funkcjonariusze Straży Granicznej dokonują ludobójstwa. Te dzieci są przemarznięte i zmoczone. Stoją w deszczu, boją się Straży Granicznej, która wysyła je znowu w las. To jest, nie mogę tego inaczej nazwać, jak tylko ludobójstwem. Uważam, że nie powinno być takich ataków na naszych żołnierzy. Zwłaszcza że sytuacja jest poważna. Osoby, które atakują mundur, wspierają Łukaszenkę. Jeśli jakaś celebrytka uważa się za najmądrzejszą, to niech się ubierze i jedzie do tych Kurdów i pomaga! Czemu nie? Niestety do ataku na polskie służby broniące naszego kraju przyłączyły się niektóre media, np. telewizja TVN, które propagują takie treści: Kto dał wam prawo nosić tutaj flagę polską? Jesteście zwykłymi zbirami! Mam wrażenie, że to jest wataha. Wataha psów, która otoczyła biednych, słabych ludzi. Tak nie postępują żołnierze. Śmiecie po prostu. Frasyniuk się wkurwił. Szkoda, że tylko on. Pracownicy telewizji TVN potrafili nawet sami przepychać się z funkcjonariuszami. Jak widać Straż Graniczna nie przedstawia się. Może się pan przedstawić? Nie przedstawia się, nie mówi, z jakiego powodu nie możemy przejść. Z kolei Gazeta Wyborcza groziła polskim żołnierzom i funkcjonariuszom, wzywając ich do zaprzestania chronienia naszej granicy. Jak można swój własny kraj tak oczerniać i tak opluwać? Przecież to jest nasza ojczyzna. Nie można tak robić. To są nie nasze media. Są nastawione z zagranicy. najprawdopodobniej. Finansowani przez inne partie. Dodatkowo media, zazwyczaj z zagranicznym kapitałem, powielają propagandę białoruską. Gdy migranci chcieli doprowadzić do łez chłopca, aby na zdjęciach wyglądał "bardziej dramatycznie", m.in. niemiecki Onet relacjonował to tak: Niewykluczone, że to, co mężczyźni robią na opublikowanym filmie, Z kolei TVN wielokrotnie serwował swoim widzom przekaz i materiały propagandowe reżimu Łukaszenki. W TV białoruskiej właśnie materiał z Usnarza: "Obóz koncentracyjny XXI wieku". Stąd mocny sprzeciw Polaków, którzy nie zgadzają się na opluwanie polskich bohaterów broniących naszej granicy. Takie osoby i takie media powinny wstydzić się? Moim zdaniem tak, uważam że tak. Coraz więcej osób i coraz więcej akcji wspiera naszych żołnierzy oraz funkcjonariuszy Straży Granicznej i Policji w tym niełatwym czasie. Z naporem nielegalnych imigrantów muszą mierzyć się każdego dnia. Bez względu na to, czy świeci słońce, czy pada deszcz. Syn pani Ewy właśnie wrócił z polsko-białoruskiej granicy. Jest jednym z polskich żołnierzy, którzy pilnują, by nikt nielegalnie nie wkroczył do naszej ojczyzny. Bardzo profesjonalnie wykonują swoją pracę. Jestem pod wielkim wrażeniem. Z tym że ja jako matka oprócz tej dumy odczuwam jeszcze strach i obawę. W tym trudnym czasie oni muszą czuć, że jesteśmy z nimi. Uważam, że dla nich jest to bardzo ważne. Tygodnik "Sieci" zachęca, by do mundurowych wysyłać pocztówki. Żołnierzy oraz funkcjonariuszy Straży Granicznej i policji... Pilnujcie naszych granic. ...wspierają też bohaterowie powstania warszawskiego. Podobnie żeśmy walczyli o wolną Polskę służąc w Armii Krajowej. Na budynku parlamentu wyświetlono specjalną iluminację. #Murem za polskim mundurem to wyraz wsparcia dla strzegących naszych granic. Oprócz ogromnego szacunku jesteśmy pełni uznania dla tego, co robicie. Dlatego, że wciąż jesteście wierni temu, co przysięgaliście: wiernie służyć ojczyźnie. W Sejmie z kolei odsłonięto wystawę opowiadającą o mundurach naszych żołnierzy. Jutro w 103. rocznicę odzyskania niepodległości identyczne zostaną zorganizowane w 103 jednostkach wojskowych w całej Polsce. Jesteśmy wdzięczni żołnierzom Wojska Polskiego, szczególnie tym, którzy pełnią swoją służbę na granicy polsko-białoruskiej. Świętujmy wspólnie z szacunkiem dla munduru. O tym, jak ważny to symbol, chyba nie trzeba przekonywać. A już na pewno nie tych młodych ludzi z klas mundurowych. Od pierwszej klasy wychowawcy nas uczą i nauczyciele tego, że mundur ma być naszą chlubą. Jest dla mnie bardzo ważny, trzeba go szanować. W tym momencie na granicy z Białorusią jest już ok. 15 tys. żołnierzy. Służą ramię w ramię z funkcjonariuszami Straży Granicznej i policji. Jest to wykonywanie zadania bojowego w czasie pokoju, które wymaga szczególnych kwalifikacji, szczególnych umiejętności, predyspozycji i nasi żołnierze to mają. Dumni są zarówno młodzi, jak i nieco starsi Polacy. Super, super naprawdę, podziw wie pan i dla wojska, i dla policji, i dla wszystkich, który tam są. Gdyby nie oni dzisiaj stalibyśmy pod nawałą nielegalnych imigrantów, sprowadzanych przez dyktatora białoruskiego. Za tytaniczną pracę, którą wykonują każdego dnia niezmiernie wdzięczna jest zdecydowana większość z nas. Na sam koniec chcę wszystkich, wszystkich naszych polskich żołnierzy serdecznie pozdrowić. Polacy spontanicznie wyrażają wdzięczność i szacunek dla naszych bohaterów: strażników granicznych, policjantów i żołnierzy, którzy bronią polskiej granicy. "Dzień szacunku dla munduru" to hasło, które będzie towarzyszyć tegorocznym obchodom Narodowego Święta Niepodległości. Uroczyście i oficjalnie, ale także ciekawie i radośnie zapowiadają się obchody Święta Niepodległości. Już dziś młodzi Polacy pokazali, na co ich stać. Ok. 4 mln uczniów odśpiewało hymn państwowy. To dopiero przygrywka do tego, co wydarzy się jutro. Wśród setek inicjatyw największą będzie Marsz Niepodległości. O 11.11 polscy uczniowie... Baczność! ...i nauczyciele wzięli udział w akcji "Szkoła do hymnu". Jeszcze Polska nie zginęła, kiedy my żyjemy! Co nam obca przemoc wzięła, szablą odbierzemy! Śpiewano w przedszkolach, szkołach podstawowych i średnich. 21 tys. szkół, ponad 4 mln uczniów. Nie zabrakło pomysłów, by przybliżyć młodszym wydarzenia sprzed 100 lat. W tym przedszkolu odbył się pokaz mody patriotycznej. Mama uszyła mi ten fartuszek. Rajtuzki, sukienkę i taką bluzkę jakąś. W regionalnych strojach jutro wyjdą tancerze w wielu miejscach Polski, także na Krakowskim Przedmieściu w Warszawie. Tu odbędą się także koncerty i warsztaty dla dzieci. Przed świętem trwają już ostatnie przygotowania także w kuchni. Rogale na 11 listopada z Opola tylko wyglądają podobnie do świętomarcińskich. Ciasto jest wykonane z użyciem masła, a oryginalny marciński jest na margarynie. Na Wawelu w ramach "tygodnia patriotycznego" stanął punkt poboru krwi. W zeszłym roku oddano aż 245 litrów. Chcielibyśmy, żeby taki przejaw patriotyzmu nam zawsze towarzyszył w czasach pokoju. Jak mieszkał jeden z architektów naszej niepodległości, można od dziś oglądać w dworku Milusin. Józef Piłsudski przestrzegał nas: Kto nie szanuje swojej przeszłości, nie zasługuje na szacunek teraźniejszości i nie ma prawa do przyszłości. To jest instytucja, która to przesłanie będzie niosła w nowoczesny właśnie, zinstytucjonalizowany sposób. Wiele uroczystości państwowych po odzyskaniu niepodległości odbywało się tutaj, na dziedzińcu Pałacu Saskiego, gdzie odbył się Capstrzyk Niepodległości. Przy tym placu znajduję się też miejsce najświętsze dla każdego Polaka, a więc Grób Nieznanego Żołnierza. Z inicjatywy rządu Prawa i Sprawiedliwości zostanie odbudowany Pałac Saski, a już jutro o 11.10 w TVP1 premiera odcinka serii dokumentalnej o tym miejscu. Z pewnością najliczniejszym wydarzeniem będzie jutro Marsz Niepodległości, gromadzący co roku setki tysięcy Polaków. Próby sabotowania tej inicjatywy ze strony prezydenta Warszawy nie udały się. Ale wciąż możliwe są prowokacje. Mimo polecenia wojewody wydanego prezydentowi stolicy, by w miejscu rozpoczęcia marszu, na rondzie Dmowskiego, nie było luźnych elementów - kamieni, bruku - sytuacja, jak widać, nadal sprzyja prowokatorom. Jeśli Rafał Trzaskowski nie odgruzuje ronda Dmowskiego przed jutrzejszym świętem, Dlatego o szczególną uwagę zaapelował Minister Spraw Wewnętrznych i Administracji. Wszyscy, którzy będą chcieli zamanifestować swój patriotyzm, wyruszą z ronda Romana Dmowskiego o godzinie 13.00. Od wtorku w sprzedaży pojawiły się okolicznościowe monety i banknoty z wizerunkiem Lecha Kaczyńskiego. Zainteresowanie jest ogromne. Ci, którzy chcieli zdobyć wyjątkowe pieniądze, w kolejkach przed placówkami Narodowego Banku Polskiego spędzali nawet kilkanaście godzin. Dla jednych to po prostu część kolekcji. Ja się staram mieć wszystkie banknoty numizmatyczne, które weszły u nas do obiegu. Inni chcą zakupić numizmaty z sentymentu. Uwielbiamy naszego pana Lecha Kaczyńskiego. Niezależnie od pobudek, każdy kto chciał zdobyć nowy banknot i monetę Narodowego Banku Polskiego z wizerunkiem prezydenta Lecha Kaczyńskiego, musiał spędzić w kolejce nawet kilkanaście godzin. A i to nie gwarantowało sukcesu. Moneta, właściwie można powiedzieć, sprzedawana była, bo cieszy się bardzo dużą popularnością i już jest tak naprawdę wykupiona. Czyli tylko banknot został? I do kiedy będzie można go jeszcze kupić? Do kiedy nie będzie wyprzedany. Banknot o wartości 20 zł w centralnym punkcie przedstawia wizerunek Lecha Kaczyńskiego. W tle widać piastowskiego orła białego, obok po prawej stronie widoczny jest Pałac Prezydencki. Po lewej symbol Orderu Orła Białego. Na odwrocie przedstawiono symbolikę związaną z dziełami, w które zaangażowany był Lecha Kaczyński - m.in. "Solidarność" czy Muzeum Powstania Warszawskiego. Jest nawet jeszcze tam w rogu umieszczony ukochany piesek pary prezydenckiej. Jest bardzo taki właśnie w duchu świętej pamięci Lecha Kaczyńskiego - takie ciepło, takie jakieś otwarte serce dla wszystkich. Banknot o nominale 20 zł można kupić za 100 zł, złotą monetę o próbie 999,9 i nominale 500 zł za 9500 zł. Są to ceny, jakie należy zapłacić w sklepach banku centralnego, ale na popularnych portalach aukcyjnych są znacznie wyższe. Bardzo się cieszę, że dopiąłem swego. Tego człowieka należy szanować. Należy mu się takie coś. Premiera banknotu i monety to także okazja do wspomnień o Lechu Kaczyńskim. Właśnie w taki sposób zaprezentowano numizmaty, symbolicznie w hali BHP w Gdańsku. Pretekst do tego, żeby przed Świętem Niepodległości przypomnieć postać jednego z najważniejszych polityków i działaczy społecznych w naszej historii. Rusza kolejna edycja akcji "Polak z sercem", której adresatami są Polacy mieszkający na Białorusi, Ukrainie i Litwie. Akcję koordynuje Katolickie Stowarzyszenie Młodzieży. Przed nami 4. edycja wyjątkowej akcji "Polak z sercem" - charytatywna inicjatywa pomocy rodakom na Kresach Wschodnich. Pomoc dla Polaków żywnościową, środki czystości, ale w tym roku również apteczka dla seniora czy kosmetyczka dla seniora, a wiec takie rzeczy, które są w codziennym życiu bardzo potrzebne, a których brakuje. To inicjatywa młodzieży. To jest piękne świadectwo młodzieży polskiej formowanej w katolickim stowarzyszeniu, które zrzesza ok. 9000 młodych osób. Podczas ostatniej edycji akcji udało się zebrać ponad 100 tys. zł, co pozwoliło na wsparcie 250 polskich rodzin z Litwy, Białorusi i Ukrainy. W akcji "Polak z sercem" nie tylko chodzi o przekazanie konkretnych rzeczy, ale chodzi o to, żeby młodzi posłuchali starszych, którzy mieszkają za wschodnią granicą, żeby poznali kulturę, historię, jak wygląda ta polskość. Akcję można wesprzeć na trzy sposoby. Pierwszym z nich jest e-daromat, wirtualna platforma, przez którą możemy przekazać środki na konkretne potrzeby naszych rodaków. Możemy wysłać SMS-a o treści "KRESY" na numer 72052 bądź w dniach 11-21 listopada w całej Polsce można spotkać naszych wolontariuszy, którzy będą zbierać środki na akcję. Wzorem ubiegłych lat dary dla Polaków na Wschodzie kompletują też inne organizacje. To Stowarzyszenie Patriotyczne Kresy z Częstochowy. Cieszę się ogromnie, że w tej akcji w 80% uczestniczą młodzież i dzieci. Darów mamy dużo, dlatego możemy pozwolić sobie na zrobienie 4500 paczek. Ponad 20 ton produktów zawiezie Fundacja Polskich Wartości... Tak ważna jest ta pomoc. ...na której czele stoi Wojciech Woźniak ze Szczecina. To jest kolejny rok, kiedy robimy paczkę dla Rodaka i Bohatera na Kresach. Ten rok jest chyba najtrudniejszy. W zeszłym wydawało się, że jest trudny z powodu pandemii, ale ten z powodu sytuacji na granicy, która panuje. 