Polska niedziela na igrzyskach paraolimpijskich w Tokio. Złoto wywalczyli: Piotr Kosewicz w rzucie dyskiem i Patryk Chojnowski w tenisie stołowym. Dobry wieczór. Edyta Lewandowska. Witam państwa i zapraszam na Wiadomości. To był dramatycznie źle przeprowadzony plan ewakuacji. Jestem wściekła. Ci ludzie nie musieli zginąć. Coraz większa krytyka polityki Joe Bidena. Kiedy talibowie w pełni przejmą władzę, może dojść do masowych egzekucji i to nas okrutnie martwi. Katolicy w Polsce staną sie mniejszością. Musimy was opiłować z pewnych przywilejów. PO zapowiada represeje wobec katolików. To jest niewyobrażalne, te słowa są dla mnie straszne. Wielkie święto letniej muzyki i dobrej zabawy, zespoły i gwiazdy z najwyższej półki. Już dziś ostatni przystanek Wakacyjnej Trasy Dwójki. TVP2, dzisiaj godzina 20.00. Kolejne eksplozje w Kabulu, jednak tym razem to wojska amerykańskie zaatakowały terrorystów z Państwa Islamskiego, którzy szykowali kolejny zamach. Zdaniem przedstawicieli Pentagonu to dowód na to, jak niebezpieczna jest teraz sytuacja w Afganistanie. Połączmy się Waszyngtonem, na miejscu jest Rafał Stańczyk. Jakie są szczegóły amerykańskiej operacji? Amerykanie tym razem nie dali się zaskoczyć. Zareagowali w ostatnim momencie. Zaatakowali za pomocą drona samochód, które przewoził zamachowca samobójcę. W aucie znajdowały się ładunki wybuchowe. Nie mamy informacji o ofiarach wśród ludności cywilnej. Trwa walka z czasem. To zostało z kryjówki terrorystów ISIS po wczorajszym amerykańskim ataku za pomocą drona. Mogę potwierdzić, że zabitych zostało 2 wysokich rangą przedstawicieli Państwa Islamskiego, 1 został ranny. Nie zginął żaden cywil. Jednak ataki terrorystyczne mogą się powtórzyć, bo Amerykanie zaczęli ewakuować swoich żołnierzy, a to najbardziej niebezpieczna część operacji. Dziś do kraju przyleciało 13 trumien z ciałami amerykańskich żołnierzy, którzy polegli w Kabulu. Wśród ofiar sierżant Nicole Gee, którą w ostatnich dniach wielokrotnie uchwycono na zdjęciach, gdy pomagała Afgańczykom w ewakuacji. Poświęcenie żołnierzy przez błędy polityków nic nie dało. To kolejne zdjęcia pokazujące amerykański arsenał, a także pieniądze, które dostały się w ręce talibów. Wszyscy prezydenci, zaczynając od Georga W. Busha, Wczoraj przed Białym Domem protestowali zdesperowali Afgańczycy. "Biden, jesteś za to odpowiedziany" - takie krzyki pojawiają się na manifestacji przed Białym Domem. Ci wszyscy ludzie zebrali się tu, bo czują się oszukani. Przez lata wierzyli w nowy, lepszy Afganistan, ale wystarczyło kilka tygodni, by te wszystkie marzenia prysły. Już teraz wiadomo, że nie wszyscy uciekną przez talibami. Obawiamy się, że wiele osób może zostać zabitych, kiedy talibowie w pełni przejmą władzę. Może dojść do masowych egzekucji i to nas okrutnie martwi. Przyszłość Afganistanu rysuje się w czarnych barwach. Jestem tu, by przypomnieć wszystkim, jak skończą kobiety. Strój to nie wszystko, będzie jeszcze gorzej, być może będą one zbijane. Dlatego jesteśmy tu, by prosić o przedłużenie terminu ewakuacji. Proszę, dajcie nam więcej czasu. Takie głosy i chaotyczna ewakuacja z Afganistanu obniżyła i tak rekordowo niskie notowania prezydenta Joe Bidena. Jak podaje stacja NBC, politykę względem Afganistanu popiera co czwarty Amerykanin, ogólne poparcie dla prezydenta spadło do 47%. Słowa krytyki płyną ze strony nie tylko republikanów, ale także demokratów. Coraz więcej Kongresmenów chce ustąpienia prezydenta z urzędu, twierdząc, że jest on za słaby, by kierować Ameryką w trudnych czasach. Jako dowód pokazują zdjęcia z konferencji z premierem Izraela, kiedy to amerykański polityk słucha wystąpienia gościa z zamkniętymi oczami, czy fragment ostatniej konferencji prasowej, kiedy to pytany o zamach terrorystyczny w Kabulu Joe Biden miał problemy z odpowiedzią. Mamy już 3 złote medale na igrzyskach paraolimpijskich w Tokio. Tym razem zdobyli je: Patryk Chojnowski w tenisie stołowym i Piotr Kosewicz w rzucie dyskiem. Nasz reprezentant w rzucie dyskiem nie miał sobie równych. Jako jedyny przekroczył granicę 20 m. W tenisie stołowym Patryk Chojnowski był faworytem spotkania finałowego. 31-latek z Polski pokonał Francuza Mateo Boheasa 3:0. W sumie w Tokio biało-czerwoni zdobyli już 11 medali. Agencja Fitch oceniła wypłacalność naszego kraju. Rating pozostał bez zmian, na poziomie A-, z perspektywą stabilną. Oznacza to, że Polska pozostaje wiarygodnym partnerem dla inwestorów zagranicznych. Analitycy podwyższyli też prognozę wzrostu PKB z 4,4 do 5,2%. Teraz o inwestycjach, które napędzają gospodarkę. Ulica Kolejowa w Płocku zamknięta. A to znak, że od tygodnia trwa tu długo wyczekiwany remont. To jest potrzebne, jak najbardziej. Jest to ważne, bo musi się to wszystko jakoś rozwijać. Na razie muszą uzbroić się w cierpliwość, ale już za 3 miesiące kierowcy pojadą inną drogą. Wymieniona zostanie nawierzchnia, powstanie też oświetlenie. Piesi otrzymają nowy chodnik. Trzeba robić tam, gdzie duży ruch samochodowy. Rząd wspiera takie lokalne inwestycje, ale realizowane są też większe inwestycje jak przekop Mierzei Wiślanej. Już widać pozytywne efekty. Grunty na Mierzei stały się bardziej atrakcyjne dla inwestorów z branży turystycznej. Wzrost cen nieruchomości to nawet dziesięciokrotność tego, co było. Nową atrakcją w regionie szybko został sam plac budowy. My jesteśmy z Wielkopolski. Przyjechaliśmy zobaczyć, jak to wygląda, w jakim tempie to się posuwa. - I jak to wygląda? - No fajno! Wydaje mi się, że bardzo fajno. Ja uważam, że potrzebna. - Dlaczego? - Skróci nam to drogę do morza. Ta realizowana przez PiS inwestycja ma wielu przeciwników. Decyzję o budowie przekopu skrytykowali Rosjanie oraz politycy polskiej opozycji. Gdyby natura chciała, żeby tam był przekop, toby był. A to już tunel, który powstaje w Starych Bogaczowicach w ciągu trasy S3. Czeka na niego cały region. Skróci trasę nad morze. I również na Czechy. Chcielibyśmy bardzo, aby ta inwestycja jak najszybciej się zakończyła i odciążyła nasze drogi lokalne. Finał jest bliżej niż dalej. W tym tygodniu wykonawca poinformował, że wydrążono już ponad połowę tunelu. I jeśli tempo prac utrzyma się na takim poziomie, zostanie on przebity w 1. połowie przyszłego roku. W ciągu najbliższych lat w Polsce ma przybyć niemal 9000 km nowoczesnych tras. Realizujemy wielki plan strategiczny uruchomienia kolejnych generatorów rozwoju w naszym kraju. To, co jest niezmiernie ważne. Dobra komunikacja pozwala uruchomić potencjał w każdym z regionów. Rekordowe środki popłyną też na polską wieś. Rolnictwo - niezwykle ważny sektor naszej gospodarki - zasili ponad 57 mld zł. Polskie rolnictwo jest swoistą marką Polski na rynku europejskim, na rynku światowym. To polska żywność cechuje się wysoką jakością. W Bobolicach podczas ogólnopolskich dożynek premier zapowiedział, że jeszcze w tym roku powstanie program powszechnych ubezpieczeń od klęsk żywiołowych dla rolników. postanowiła przynieść krzyż na cmentarz Poległych Obrońców Westerplatte. Chcieli w ten sposób oddać hołd polskim bohaterom, którzy oddali życie za wolną Polskę. My się nie zastanawialiśmy nad tym, co będzie, jak będzie, tylko aby krzyż przerzucić na Westerplatte. W 1981 roku portowcom z Solidarności udało się przywrócić zlikwidowany wcześniej przez komunistów krzyż na cmentarzu Poległych Obrońców Westerplatte. "Nie lękajcie się" - te słowa Jana Pawła II towarzyszyły inicjatorom tej akcji. Ano ludzie się przestali lękać. My, jako portowcy, jako pierwsi zobaczyliśmy tę krzywdę, tę zniewagę westerplatczyków na ich mogiłach. Mogły odetchnąć rodziny obrońców półwyspu. Wszyscy oni byli chrześcijanami, dla nich krzyż był naturalnym upamiętnieniem i wyrazem ich duchowości. PRL-owskie władze służące Sowietom zlikwidowały krzyż jeszcze w 1962 roku. Postawiły w tym miejscu inny symbol. To jest mogiła obrońców Westerplatte. Mogiła? Przecież to jest sowiecki czołg. Przez 20 lat sowiecki czołg straszył na cmentarzu polskich bohaterów. Tę historię pokazuje film "Powracający krzyż", którego emisja odbędzie się w TVP1 7 września. Dostali Virtuti Militari, a na ich grobach nie ma krzyża? Taką rzeczywistość niosła ze sobą sowiecka okupacja. Jej ofiarami stali się także Polacy, którzy nie chcieli podporządkować się Moskwie pod koniec wojny - żołnierze wyklęci. Do końca, jak Danuta Siedzikówna "Inka", wierzyli w nadejście wolnej ojczyzny. Ona krzyknęła, oboje właściwie krzyknęli: "Niech żyje Polska! Niech żyje Łupaszko!" Inka i rozstrzelany z nią Feliks Selmanowicz "Zagończyk" zostali zamordowani 28 sierpnia 1946 roku. Komuniści wrzucili ich ciała do bezimiennych dołów. 70 lat po śmierci zostali pochowani. Długo czekałaś, Inko, na ten dzień. Długo czekałeś, panie pułkowniku "Zagończyku". Długo czekałaś, Polsko, stanowczo za długo. W państwowym pogrzebie, który odbył się 5 lat temu, wziął udział prezydent. Ja nie mam przekonania, że my poprzez ten pogrzeb przywracamy im godność. Oni nigdy godności nie stracili. My przez ten pogrzeb przywracamy godność państwu polskiemu. Od tego czasu Danucie Siedzikównie poświęcono wiele pomników, jej imię przyjęło wiele szkół, a także drużyn harcerskich. Stała się jednym z symboli wolnej Polski. Oglądają państwo główne wydanie wiadomości. Zobaczmy, co jeszcze przed nami. PO chce zlikwidować większość szpitali w Polsce. Rośnie liczba prób nielegalnego przekroczenia granicy z Polską od strony Białorusi. Straż graniczna zatrzymała 13 osób niszczących umocnienia na granicy polsko-białoruskiej. Wśród zatrzymanych jest Bartosz Kramek, który kilka dni temu na łamach Gazety Wyborczej wzywał do otworzenia polskiej granicy dla nielegalnych imigrantów. Chcą tego także politycy opozycji. Kilkanaście osób próbowało zniszczyć metalowe ogrodzenie na polsko-białoruskiej granicy. Wśród zatrzymanych, którzy w najbliższych dniach usłyszą zarzuty prokuratorskie, jest Bartosz Kramek. W przeszłości namawiał do zorganizowania w Polsce wydarzeń, jakie miały miejsce na ukraińskim Majdanie. Kilka dni temu namawiał na łamach Gazety Wyborczej do obywatelskiego nieposłuszeństwa. Po stronie białoruskiej wciąż przebywa około 30 migrantów. Tamtejsze służby regularnie dostarczają im żywność, a na miejsce zapraszają białoruskie media. Służby białoruskie zaprosiły dziennikarzy, Ta presja ma na celu wymuszenie zgody na to, by tę grupę migrantów przyjąć, a to będzie skutkowało rozpoczęciem aktywnej operacji od strony białoruskiej, której celem będzie stworzenie stałego szlaku migracyjnego przez Polskę. W podobny sposób uruchamiały się wszystkie duże szlaki migracyjne. Początkowo niewielka grupa próbuje wejść na teren Unii poza przejściem granicznym. Gdy to się udaje, informacja trafia do przemytników i potencjalnych migrantów. Kryzys migracyjny, który rozpoczął się kilka lat temu, sprawił, że mafie przemytnicze w tym obszarze wyspecjalizowały się. Wiele wskazuje na to, że trwają próby stworzenia nowego szlaku przez Polskę. Służby robią wszystko, aby uniknąć tego scenariusza, ale sytuacji nie poprawia działanie polityków opozycji. Politycy PO proponują, by Polska przyjęła migrantów. Przyjąć i szybko odesłać legalnie. Gdzie? Do Bagdadu albo na Białoruś. Panie pośle, trzeba ich przyjąć z Białorusi i odesłać na Białoruś, a jak ich odeślemy na Białoruś, to Łukaszenka znowu ich zaprowadzi na granicę polsko-białoruską. Czy pan sam siebie słyszy, panie pośle? Zdaje się, że opozycja nie zdaje sobie sprawy z tego, na co stać ten reżim, skoro stać go na wykorzystywanie żywych tarcz. Bo ci przywiezieni za duże pieniądze są wykorzystywani jako swoiste żywe tarcze. Podobną lekcję, której dziś nie wyciąga polska opozycja, Bruksela i zachód Europy odrobiły już po 2015 roku. Wówczas otwarcie granic zakończyło się wzrostem przestępczości w krajach, które zalała fala migracyjna. A spora część migrantów nie zintegrowała się z obcym kulturowo Zachodem. Ostatnie sondaże mogą dowodzić, że także Polacy nie akceptują podejścia opozycji do niekontrolowanej migracji. PiS z poparciem 37% badanych oznacza wzrost o 3 punkty procentowe w stosunku do poprzedniego badania. W tym samym badaniu straciły partie żądające otwarcia granicy dla nielegalnych imigrantów. Granice to jest świętość. Szanuję żołnierzy, jestem pełna podziwu i jest mi przykro, że ludzie potrafią obrażać polski mundur. Jest to granica zewnętrzna UE i granica NATO, trzeba pamiętać o tym. Tym bardziej że teraz szykuje się ćwiczenia wojskowe, prawie 200 tys. Rosjan i Białorusinów ma ćwiczyć. A co Niemcy zrobili? Co Niemcy narobili? Ze strachu kobiety nie mogą wyjść na podwórko. Działania polskiego rządu popierają ci, którzy na co dzień zajmują się pomocą humanitarną. Wielu z nich zwraca uwagę, że przyjmowanie migrantów daje złudną nadzieję mieszkańcom dalekich krajów, że Europa jest w stanie przyjąć wszystkich. Wielu skuszonych taką wizją decyduje się na podróż przygotowaną przez mafie przemytników ludzi. Podróż, która często kończy się tragicznie. W niektórych krajach rozdawano ulotki, że ci ludzie są oczekiwani w Europie, że dostaną domy, że dostaną piękne samochody i że wspaniałymi łodziami będą przewiezieni. A rzeczywistość okazała się zupełnie inna. Przystawiano im karabin do skroni i kazano wsiadać bez kapoka do tych łodzi. Dziś politycy i media namawiające do przyjmowania migrantów w rzeczywiści szkodą migrantom i jedynie zwiększają potencjalne zyski przemytników ludzi. "Musimy ich ukarać, upiłować, żeby już nie podnosili głów". Kto i o kim tak mówi? Polityk PO Sławomir Nitras o milionach katolików w Polsce. Zapowiedź nękania wierzących padła podczas imprezy Rafała Trzaskowskiego Campus Polska Przyszłości. Pytanie, czy to deklaracja programowa posła Nitrasa, czy całej PO. Może potrzebny jest jakiś wstrząs? A może potrzebna jest jakaś kara? O wyrzuceniu katolików na margines życia publicznego mówi otwarcie jeden z najważniejszych polityków PO na imprezie zorganizowanej przez wiceszefa tej partii. Uważam, że za naszego życia dojdzie do tego, że katolicy w Polsce staną się mniejszością. Polityk PO wskazuje nawet, jakimi metodami należy osiągnąć ten cel. To jest uczciwa kara za to, co się stało, Musimy was opiłować z pewnych przywilejów. Jeżeli nie, to znowu podniesiecie głowę. Ta zapowiedź budzi najgorsze skojarzenia z historii. Takie działania obserwowaliśmy chociażby w państwach totalitarnych. Najbardziej było to widać w Rosji bolszewickiej, ale również tego typu działania znamy doskonale z okresu komunizmu. Musimy was opiłować z pewnych przywilejów. W trampkach i na luzie Sławomir Nitras mówi te słowa w obecności marszałka Senatu Tomasza Grodzkiego, także z PO, który na skandaliczne słowa nie reaguje. Tak jak nie reagował 2 lata temu Donald Tusk, kiedy Leszek Jażdżewski obrażał katolików w Polsce. Po kilku godzinach zapasów ze świnią w błocie orientujesz się w końcu, że świnia to lubi. Różnica taka, że Jażdżewski to publicysta, a Nitras to ważny polityk partii Donalda Tuska. Aż nie wierzę, że on to powiedział, bo to jest odsłonięcie polityki PO, lewej strony sceny politycznej, i być może odsłonięcie intencji Donalda Tuska. Jeśli wygramy wybory, nie będzie się nisko kłaniał. Już dekadę temu w kampanii wyborczej Donald Tusk... Nie będziemy klęczeli przed księdzem. ...intencji nie ukrywał, ale Nitras idzie dalej. Musimy was opiłować z pewnych przywilejów. Jeżeli nie, to znowu podniesiecie głowę. Zapowiada rozprawę nie z kościelnymi hierarchami, ale ze zwykłymi wiernymi. Tu nie mamy do czynienia wyłącznie z antyklerykalizmem, czyli sprzeciwem wobec duchowieństwa, ale mowa jest o katolikach, czyli świeckich. To jest niewyobrażalne. Te słowa są dla mnie straszne. Po prostu brak słów, ręce opadają. Cóż tą droga można zwojować? Krzywdzące, ale oni inni nie będą. PO jako partia bezideowa szuka elektoratu i w tej chwili szuka go po lewej stronie. Szuka intensywnie. Donald Tusk zapowiada wprost: jeśli zdobędzie władzę, jedną z pierwszych decyzji będzie legalizacja związków homoseksualnych. Głosy z jego zaplecza mówią o prawie takich par do adopcji dzieci, o wprowadzeniu eutanazji i aborcji na żądanie. To wszystko, pod czym podpisywali się politycy totalnej opozycji podczas proaborcyjnych marszów. Ci sami, którzy teraz wzywają do otwarcia granic przed nielegalnymi islamskimi imigrantami. Wszystko jest dobre, co ma uderzyć w chrześcijańskie dziedzictwo. Czy to napływ imigrantów z obcej cywilizacji, czy zapowiedź represji wobec katolików. Wszystko to jednak układa się w pewną niedobra całość. Niedobrą, co widać wyraźnie na Zachodzie. Efekty wyrzucania Kościoła z przestrzeni publicznej, w którą wchodzi agresywny islam, widać od lat. Burzone katolickie kościoły, atakowane procesje i wierni, a z drugiej strony ataki terrorystyczne - to przestroga. Dla tych, których poseł Nitras chce "upiłować". Likwidacja ponad 800 polskich szpitali - to pomysł PO na reformę służby zdrowia. Plan ten ujawnił marszałek Senatu Tomasz Grodzki. Jak przekonuje: to będzie trudne, ale konieczne. Prawie 1000 - tyle szpitali funkcjonuje dziś w Polsce. PO, po ewentualnym przejęciu władzy, planuje likwidację aż 90% z nich. To będzie trudne, ale konieczne. Ten plan ujawnił marszałek Senatu Tomasz Grodzki, jedna z najważniejszych postaci w PO. Według niego wzorem dla reformy polskiej służby zdrowia powinna być Dania. 16 szpitali na 5 milionów, to w Polsce powinno być 130 na 40 milionów. A jest prawie 1000. Bez ludzi, bez sprzętu. Jak tak będzie dalej, to nic z tego nie będzie. To bardzo niebezpieczny pomysł - odpowiada chirurg i senator PiS Stanisław Karczewski. Zlikwidowanie tak dużej ilości szpitali jest niebezpieczne dla naszego systemu opieki zdrowotnej, dla bezpieczeństwa Polaków. Zwłaszcza że w wielu innych europejskich krajach - w Niemczech czy w Austrii - łóżek szpitalnych w przeliczeniu na obywatela jest jeszcze więcej niż w Polsce. Zapytani przez nas Polacy w większości są przekonani, że szpitale lepiej budować, zamiast likwidować. Powinno ich być coraz więcej, zdecydowanie więcej. W każdym powiecie powinien być szpital. W każdej gminie powinna być przychodnia. Jeśli tego nie ma, to o czym my rozmawiamy, o jakiej ochronie zdrowia? Gdy rozmawiamy z senatorem i lekarzem Stanisławem Karczewskim, znajduje się on właśnie na dyżurze w jednym ze szpitali powiatowych. Zapraszam do tego szpitala i do rozmowy z mieszkańcami, z pracownikami. Ciekaw jestem, co panu marszałkowi powiedzą ludzie, którzy potrzebują pomocy i wsparcia. Gdyby zlikwidować tego typu szpitale, ci pacjenci musieliby jeździć do odległych o 100 km szpitali. Zdaniem komentatorów szokująca wypowiedź Tomasza Grodzkiego jest zapowiedzią zmian, jakie PO chce wprowadzić w Polsce, jeżeli wygra wybory. To będzie trudne, ale konieczne. Wcześniej marszałek Grodzki zapowiadał, że będzie chciał znieść zakaz prywatyzacji szpitali. To też nie jest nowy pomysł. Na wyprzedaży szpitali oraz ich wyposażenia już w 2007 roku chciała zarabiać ówczesna posłanka PO Beata Sawicka. Do likwidacji szpitali zachęcał także Bartosz Arłukowicz, minister zdrowia w rządzie Donalda Tuska. To pokazuje myślenie PO. Jeżeli pamiętamy, jak PO zwijała tę Polskę lokalną, jak zamykała placówki oświatowe, przystanki, dworce, także szpitale, to widać wyraźnie, że to jest takie myślenie, które w PO jest obecne. Tę strategię kilka lat temu w podsłuchanej rozmowie opisał Włodzimierz Karpiński, lubelski baron PO. W czasie rządów koalicji PO-PSL zlikwidowano około 1100 szkół i 400 posterunków oraz komisariatów policji. Politycy PO konsekwentnie zapowiadają likwidację kolejnych ważnych instytucji państwa polskiego. Zapowiadam dzisiaj, zlikwidujemy IPN. Zlikwidujemy też CBA. Tę listę trzeba moim zdaniem rozszerzyć o jeszcze jedną instytucję, chyba panu bliższą - TVP. Przeciwną strategię polityczną realizuje PiS, które systematycznie wzmacnia instytucje i siłę państwa polskiego. Stąd np. przywracanie zlikwidowanych w czasach rządów PO-PSL posterunków policji. Uważam, że to jest dobre posunięcie, że to zapewni bezpieczeństwo naszych mieszkańców. Policja się utrzymuje z podatków i jest bardzo, bardzo potrzebna, a likwidacja w małych miejscowościach to wstyd. A to już rozpoczęta przed kilkoma dniami budowa regionalnej siedziby TVP w Gorzowie Wielkopolskim. To jest realne przełamanie tego imposibilizmu, tego niedasizmu, że nic się nie da. Komentatorzy zwracają uwagę, że zapowiedzi znaczącego osłabienia państwa polskiego politycy PO składają podczas imprezy Campus Polska, zorganizowanej przy niemieckim wsparciu. PO pokazuje na tym wydarzeniu Polskę przyszłości taką, jaką chcieliby Niemcy. Czyli na przykład Polskę z zamkniętymi szpitalami, gdzie po poważne zabiegi medyczne trzeba jechać do Berlina. Pokazuje Polskę trzeciorzędną, nieistotną. Politycy PO nie ukrywają, że ich sposobem na walkę z polskim rządem są także unijne sankcje finansowe. Wzywają do ich nałożenia na Polskę. Unia nie ma teraz wyjścia. Unia musi albo nałożyć dzienne kary finansowe, albo wstrzymywać finansowanie. Dlatego nie brak opinii, że PO chce zdobyć władzę nawet kosztem dobrobytu Polaków. Choć koniec kalendarzowego lata za niespełna miesiąc, ten weekend dla wielu z nas był ostatnią chwilą na wakacyjną wycieczkę. Pogoda nie wszędzie dopisała, ale turyści - jak najbardziej. Tłumy były tu przez całe wakacje, są też na ich zakończenie. Karpacz był w górach obok Zakopanego i Wisły najczęściej wybieranym kierunkiem wakacyjnego wypoczynku. Sezon jest bardzo dobry, nie ma co narzekać na turystów. Zresztą widać to po szlakach. Nad morzem też jeszcze tłoczno, mimo że aura już mało wakacyjna. To ostatni tydzień. Wolałbym, żeby było troszeczkę cieplej. Nie spodziewaliśmy się tego. Jesteśmy na weekend, ale już dzisiaj wyjeżdżamy. Mijające wakacje nad Bałtykiem to rekordowe tłumy na plażach. Dobry czas nie tylko dla hotelarzy i restauratorów. To były udane wakacje. Chociaż pogoda nie była najlepsza w sierpniu, to było dosyć bezpiecznie. Na Mazurach łapią jeszcze wiatr w żagle w trakcie Regat Pucharu Polski Jachtów Kabinowych. Wyścig długi na szczęście się udało rozegrać. Wszyscy znaleźli ten wiatr. Są takie malutkie rodzynki, aczkolwiek to jeszcze nie wszystko. Jeszcze przed nami jeden wyścig, to się wszystko może zmienić. Inni nie na wodzie, ale w terenie korzystali z ostatniego weekendu wakacji. Zamek w Oporowie pod Kutnem robi wrażenie. Zamek jest przepiękny, okolica wspaniała. Nie jest po drodze, więc trzeba zboczyć odrobinę, żeby go zobaczyć. Przynajmniej nie przy tych głównych drogach, ale warto. Tego wieczoru warto być z TVP. Już dziś finał "Wakacyjnej trasy Dwójki". W Operze Leśnej w Sopocie będzie przebojowo. Na scenie zobaczymy zespół Ricchi E Poveri, Marylę Rodowicz, Stefanię, reprezentantkę Grecji na Eurowizji, Viki Gabor i Helenę Vondrackovą. ŚPIEW Przez dwa wakacyjne miesiące trasa Dwójki dotarła do 10 miast i biła rekordy popularności. Ponad stu artystów z różnych państw całej Europy i świata przyjechało do nas na trasę. 17 krajów, 20 mln ludzi oglądało tę trasę. Wyjątkowi artyści, oprawa i choreografia sprawiały, że każdy koncert był muzycznym wydarzeniem. ŚPIEW I starsze, i młodsze pokolenie mogło usłyszeć swoje ulubione przeboje w wakacyjnym wydaniu. ŚPIEW Ostatni przystanek - Sopot. Tego muzycznego pożegnania lata nie mogą państwo przegapić. Ci wszyscy, którzy mają telewizor w domu, włączą TVP2 dzisiaj o 20.00 i będą się świetnie bawić. 