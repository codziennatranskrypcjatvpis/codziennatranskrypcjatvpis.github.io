"Wstańcie, pasterze, Bóg się wam rodzi" - te słowa rozbrzmiały o północy w wielu polskich kościołach. Do tego dnia odliczaliśmy, to ten dzień poprzedzała uroczysta wigilia. Marta Kielczyk. Miło gościć w państwa domach właśnie dziś. Zapraszam na Wiadomości. Kościół katolicki obchodzi dziś uroczystość Narodzenia Pańskiego. To też okazja do spędzenia czasu w gronie najbliższych. Tu, w Bielsku Białej, narodzenie Chrystusa przywitano po góralsku. Ale uroczyście było w całym kraju. Coś nowego się zaczyna, Bóg się narodził, nowe dzieciątko i miejmy nadzieję, że nowe, lepsze życie będzie. Pasterki to okazja, by po raz kolejny obwieścić światu, że narodził się Jezus Chrystus. Święta to okazja to spędzenia ich z bliskimi i potrzebującymi. W Warszawie każdy mógł dziś uczestniczyć w bożonarodzeniowym obiedzie dla potrzebujących. Przeżywamy święta nie opłatka, nie choinki, nie stołu wigilijnego, nawet nie rodzinne, tylko przeżywamy święta Bożego Narodzenia. O tym przypominali duchowni w pasterkowych homiliach. W tę noc narodzenia musi brzmieć głos za życiem, za ludzkim życiem. Za życiem od poczęcia do naturalnej śmierci. Abp Jędraszewski zwrócił uwagę, że nie tylko w święta powinniśmy pamiętać o Bogu. Jeszcze większy niepokój budzą w nas usiłowania ludzi sprawujących władzę w niektórych miastach, aby doprowadzić do usunięcia ze szkół nauczania religii. To szczególne święta także dlatego, że po raz pierwszy odbywają w się w czasie wojny tuż przy polskiej granicy. Módlmy się za wszystkie narody, które są poranione terroryzmem, wojną i pogrążone w chaosie. Pierwszy dzień świąt Bożego Narodzenia to dla wielu Polaków okres odpoczynku i spotkań z najbliższymi. Trochę podjedliśmy, teraz trzeba trochę to porozchodzić. Pogoda sprzyjała spacerom i kąpielom. Zdrowo, można dalej jeść. I endorfinki. Ja już mam 71 lat i będę to robiła do końca życia. Polacy świętują niezależnie od miejsca zamieszkania. Do Polonii w USA św. Mikołaj przyszedł zgodnie z tradycją właśnie dziś, 25 grudnia rano. Co roku ta akcja staje się coraz większa i większa. W tym roku jest wyjątkowo zimno, ale też działamy, żeby dzieci miały radość. W wielu krajach tradycją jest bożonarodzeniowy obiad w pierwszy dzień świąt. A Polska jest jednym z nielicznych krajów świata, gdzie istnieje zwyczaj łamania się opłatkiem. W samo południe tłumy wiernych zgromadziły się na placu św. Piotra, by wysłuchać bożonarodzeniowego orędzia papieża Franciszka. Po nim, jak co roku, ojciec święty udzielił tradycyjnego błogosławieństwa Urbi et Orbi - Miastu i Światu. W Watykanie jest Magdalena Wolińska-Riedi, która przysłuchiwała się przesłaniu papieża. O czym mówił Franciszek w dorocznym orędziu? Jezus przyszedł, by dzielić z nami cierpienia i niepokoje. Papież apelował o pokój na świecie. Zwłaszcza na Ukrainie. Niech nasze spojrzenie spocznie na braci na Ukrainie, którzy cierpią. Bądźmy gotowi na gesty solidarności. Franciszek pamiętał o najuboższych. Niektórzy tylko ich słuchają, inni chwytają za instrumenty lub śpiewają. Bez kolęd trudno wyobrazić sobie święta Bożego Narodzenia. Śpiewano je już za czasów Władysława Jagiełły. Najstarsza polska pochodzi z XV wieku. KOLĘDA "BÓG SIĘ RODZI" Jedna z najpiękniejszych i doniosłych polskich kolęd, do której melodię zaczerpnięto z poloneza koronacyjnego królów Polski. Wybrzmiała wczoraj w wielu domach. To trzeba kultywować, tego trzeba uczyć dzieci, dawać przykład młodszym pokoleniom, żeby te polskie tradycje się nie zatarły. W niezwykłej oprawie z udziałem gwiazd najpiękniejsze polskie kolędy zaśpiewano w Bazylice w Ludźmierzu na koncercie z udziałem pary prezydenckiej. Pojęcia "kolęda" wywodzi się z czasów rzymskich. Starożytni Rzymianie wędrowali od domu do domu i śpiewali pieśni. Taki zwyczaj przyjęło chrześcijaństwo. O tym, że mają wyjątkowy charakter, przede wszystkim z powodu treści w nich zawartych, mówił sam Fryderyk Chopin. Ze względu na tematykę, na to mówienie o Bogu jak o małym dziecku, na sam akt urodzenia Boga, które tak bardzo przybliża go do ludzi. W tym szczególnym roku kolędy i pastorałki stają się wielkim zbiorowym wołaniem o pokój na świecie. W Ludźmierzu z gwiazdami zaśpiewały dzieci z Ukrainy, które znalazły schronienie w Polsce. Do wspólnego świętowania w rytm kolędy zaprosili też Skaldowie. Jest o narodzeniu Jezusa w sercu człowieka, czyli w sercu nas wszystkich. Dziennikarze TVP też hołdują tradycji. Kolędę zaśpiewali wraz z kolędnikami góralskimi. O magii kolęd nie zapomniano w specjalnym odcinku programu "Jaka to melodia?" z udziałem ambasadorów Fundacji TVP. Do kombatantów trafiły świąteczne przesyłki. To nie tylko kartki z życzeniami, ale paczki z żywnością i prezentami. Jak zawsze do bohaterów w całej Polsce dostarczali je harcerze, wolontariusze czy żołnierze wojsk obrony terytorialnej. To wszystko dla nich, bohaterów walk II wojny światowej, powstania warszawskiego, podziemia antykomunistycznego. Specjalne paczki do kombatantów trafiły także w te święta. Odpowiednio przygotowani koordynatorzy z danych regionów, którzy opiekują się nimi od lat, przygotowali wzorcowe paczki, które są bezpośrednio przygotowane dla potrzeb kombatantów w danym województwie. To nie tylko kartki z życzeniami, ale paczki z żywnością i prezentami. Jak zawsze do bohaterów w całej Polsce dostarczali je harcerze, wolontariusze czy żołnierze WOT. Możemy osobiście spotkać się z bohaterami historii, osobiście podziękować im za patriotyzm, za męstwo, za wolność, którą dla nas wywalczyli. Akcję przygotowywania paczek dla kombatantów finansowo wspiera szereg instytucji. To czas, w którym nie tylko pamiętamy o swoich bliskich, ale także o tych, którzy walczyli za Polskę. Jak mówią wolontariusze, kombatanci są dla nich przykładem, autorytetem i drogowskazem także dziś. Z okazji świąt Bożego Narodzenia z kombatantami, podopiecznymi Fundacji "Nie Zapomnij o Nas" spotkała się również pierwsza dama Agata Kornhauser-Duda. W głównym wydaniu Wiadomości w pierwszym dniu świąt za chwilę sytuacja na froncie, ale także armagedon za oceanem. Gwałtowny atak zimy w USA. Przybliżają tajemnicę Bożego Narodzenia - najpiękniejsze polskie szopki. Coraz więcej Ukraińców obchodzi święta Bożego Narodzenia w tym samym terminie co u nas. A Rosjanie nie odpuszczają. Alarmy przeciwlotnicze słychać w całym kraju. Giną ludzie w Chersoniu. W Kijowie jest nasz korespondent Tomasz Jędruchów. Jak minął pierwszy dzień świąt na Ukrainie? To kolejny dzień zagrożenia ze strony Rosjy. Dziś dwa razy ogłoszono alarm przeciwlotniczy. "Szczedryk" - kolęda napisana ponad sto lat temu przez ukraińskiego kompozytora Mykołę Leontowycza w wykonaniu ukraińskich i gruzińskich żołnierzy na froncie. Coraz więcej Ukraińców, mimo że w ukraińskiej cerkwi - prawosławnej i grecko-katolickiej - wciąż obowiązuje kalendarz juliański, świętuje Boże Narodzenie teraz, razem z katolikami. Powód jeden - wojna. Ukraińcy nie chcą, by nawet termin Świąt łączył ich z Rosjanami. Niestety w tym roku wszystkie święta mają gorzki posmak. Więc inaczej możemy odczuwać też tradycyjny duch Bożego Narodzenia. Najgorzej było w Chersoniu. W Wigilię na centrum miasta spadły rosyjskie pociski Grad. Pierwsza rakieta uderzyła tutaj, w dom towarowy, druga spadła na rynek. Mówią, że tam zginęło jeszcze więcej ludzi. 10 zabitych, niemal 60 rannych. 18 z nich jest w ciężkim stanie. Stąd zabraliśmy chyba 4 lub 5 rannych w krytycznym stanie. Potem z hotelu zabraliśmy kolejnych dwóch rannych, a potem następnych, 3 przecznice dalej. Większość z nich była już martwa. Ukraińcy wyzwolili Chersoń spod rosyjskiej okupacji w listopadzie. Orkowie jednak - jak nazywają rosyjskich żołnierzy Ukraińcy - nie mogąc zdobyć miasta w walce, mszczą się za porażkę na cywilach i ostrzeliwują Chersoń zza Dniepru. Nie ma dnia, by ktoś nie ucierpiał. Jaki jest cel - nie pojmuję. Tu nie ma ani żołnierzy, ani żadnych wojskowych obiektów. Proszę spojrzeć - 9 pięter i żadnego całego okna. Władze obwodowe apelują, by mieszkańcy regionu ewakuowali się na bezpieczne tereny Ukrainy. Problem w tym, że bezpiecznie nie jest nigdzie. Dziś znów ogłoszono alarm na całej Ukrainie. Będziemy obchodzić swoje święta jak zawsze. Będziemy się uśmiechać i cieszyć jak zawsze. Zmiana jest tylko jedna: nie będziemy czekać na cud, stworzymy go sami. Polscy żołnierze i strażnicy w związku z sytuacją na Ukrainie czujni na służbie. Dla mundurowych święta to przede wszystkim zapewnianie bezpieczeństwa. To już drugie święta Bożego Narodzenia, które żołnierze i funkcjonariusze Straży Granicznej spędzają, strzegąc granicę polsko-białoruską. W okresie świąt Bożego Narodzenia tęsknimy za domem, aczkolwiek musimy też ochraniać granicę 24 godziny na dobę, 7 dni w tygodniu. To dzięki nim w Polsce jest bezpiecznie. Nie ma zamachów terrorystycznych ani zamieszek, choć za naszą granicą trwa największa od 1945 roku wojna. Ja jestem w Polsce od marca tego roku. Przyjechałam po wojnie. No, jak tak samo przyjechałam. Jest tutaj fajnie z Polakami. Spokojnie, cichutko jest. Tymczasem na sąsiedniej Ukrainie święta upływają w cieniu wojny. W przenośni i dosłownie, bo po atakach Rosjan na infrastrukturę krytyczną kraju w wielu domach nie ma energii elektrycznej. Niespokojnie także w Paryżu. Francuzi od kilku dni zmagają się z zamieszkami. Ich uczestnicy - głównie imigranci - starli się z policją, która odpowiedziała gazem łzawiącym. Niszczą samochody, doszło też do podpaleń. Właśnie Polska ma tę dobrą stronę, że tu nie widać żadnych zamieszek, nie ma palonych samochodów. Choineczka, życzenia, opłatek. Jednak opozycja w Polsce domaga się otwarcia granic dla nielegalnych imigrantów. Polskie służby rozpoznały nielegalną masową imigrację jako działania hybrydowe putinowskiego reżimu. Tę diagnozę potwierdziło NATO. Polskie służby dobrze oceniły sytuację. To nie była zwykła migracja, to nie byli uciekinierzy z terenów objętych wojną, tacy jak Ukraińcy, których przyjęliśmy z otwartymi rękami, tylko to był atak po to, żeby zdestabilizować Polskę. Dlatego polski rząd mówi twardo, że będzie skutecznie bronić naszej granicy. Odpowiedzią na zagrożenie jest też wzmacnianie polskiej armii i zbrojenia. Od Amerykanów kupiliśmy m.in. czołgi Abrams, baterie Patriot, myśliwce V generacji F-35, wyrzutnie Himars czy sprawdzone na Ukrainie Javeliny. Podobny sprzęt już odbieramy od Korei Południowej. Tak o polskich zbrojeniach pisze portugalski tygodnik "Sabado". Od 2015 roku przygotowywaliśmy się na poważne zagrożenie. Poważne zagrożenie, które wisiało na włosku i które się spełniło. Dzisiaj mamy rzeczywiście niebywały rozwój armii. Budżet armii się powiększa z roku na rok o kilkadziesiąt procent, a w przyszłym roku o 100%. Świat podziwia. Opozycja krytykuje. I zapowiada, że po ewentualnym przejęciu władzy będzie oszczędzać na bezpieczeństwie Polaków. Niektóre z umów, mówię z całą odpowiedzialnością, może trzeba będzie zerwać. W czasach swoich rządów opozycja likwidowała posterunki policji i jednostki wojskowe na wschodzie Polski, tłumacząc to oszczędnościami. Podjąłem szereg takich działań, które mają zaowocować albo już zaowocowały oszczędnościami. Jak nie ma, to nie ma. Inną politykę prowadzi rząd PiS, który inwestuje nie tylko w armię, ale też w policję. Trwa odbudowa sieci komisariatów zlikwidowanych w czasie rządów koalicji PO-PSL. Właśnie podpisano umowę na zakup kolejnych 2 śmigłowców Black Hawk dla policjantów. Trwa przetarg na kolejne 4 mniejsze jednostki. Tegoroczne święta Bożego Narodzenia w całej Europie są o wiele droższe niż przed rokiem. Mieszkańcy wszystkich państw Unii zmagają się ze skutkami inflacji napędzanej inwazją Rosji na Ukrainie. Przed świętami Sejny położone przy granicy z Litwą były oblegane przez naszych sąsiadów, którzy robili tu zakupy. Tu jest lepiej, taniej. Litwini twierdzą, że robiąc zakupy w Polsce, mogą zaoszczędzić do 30%. Kupujemy rzeczy dla dzieci, żywność, w zasadzie wszystko. Widok samochodów z litewskimi tablicami rejestracyjnymi to w Sejnach codzienność, od kiedy kraj przyjął walutę euro. Robi pan regularnie zakupy po tej stronie granicy? 2, 3 razy w miesiącu. Państwa bałtyckie od miesięcy zmagają się z inflacją przekraczającą 20%, na którą Europejski Bank Centralny przez długi czas nie reagował. Według ekspertów to tylko jeden z przykładów niekorzystnego działania waluty euro na gospodarkę. Dewastujący wpływ euro miało. Od ponad 20 lat gospodarka Włoch się nie rozwija, jest na tym samym poziomie PKB, a jedyne, co rośnie, to dług włoski. Własna waluta, jaką jest złoty, pozwala dostosować reakcję na zewnętrzne wstrząsy i gwarantuje konkurencyjność krajowej gospodarki. Z raportu Centrum Polityki Europejskiej we Fryburgu wynika, że na wspólnej europejskiej walucie straciła większość badanych państw. Zyskali głównie Niemcy i Holendrzy. Ale wskutek błędnej polityki energetycznej także nasi zachodni sąsiedzi musieli ostatnio zrezygnować z komfortu w wielu obszarach życia. Tej zimy wiele niemieckich kościołów zupełnie wyłączyło ogrzewanie, a temperatury wewnątrz wahają się od 5 do 12 stopni Celsjusza. Musimy oszczędzać energię niezależnie od sytuacji i myślę, że kościół powinien dawać przykład. Niemiecki publiczny nadawca Deutsche Welle narzeka jednak na zimne klasy w szkołach i wiele innych problemów, które po cichu narastały latami: braki personelu w szkolnictwie i służbie zdrowia, zły stan techniczny mostów, niewydolność kolei, kulejącą cyfryzację i kompromitację techniczną armii. Bolesne skutki radykalnych posunięć odczuwają Węgrzy. Rząd w Budapeszcie zdecydował się wprowadzić regulowane ceny paliw i żywności. To spowodowało braki tych produktów, limity zakupowe, a ostatecznie wystrzał inflacji. Polska opozycja nawoływała do kopiowania węgierskich rozwiązań, ale rząd oparł się tej pokusie. Wszystkich skutków wywołanego przez Rosję kryzysu energetycznego nie da się uniknąć, ale eksperci wskazują, że wiele z nich w Polsce udało się złagodzić. Widzimy, że na tle innych krajów UE, takich jak np. Włochy czy Niemcy, radzimy sobie dobrze. Dzięki współpracy rządu z samorządami udało się sprowadzić i dostarczyć węgiel do gospodarstw domowych po cenie zbliżonej do ubiegłorocznej, uwzględniając dodatek węglowy. Kolejne groźby Chin pod adresem Tajwanu. Wojska Państwa Środka przeprowadziły "ćwiczenia uderzeniowe" na morzu i w przestrzeni powietrznej wokół wyspy. Jak tłumaczą władze w Pekinie, to reakcja na prowokacje. Chińska armia poinformowała w oświadczeniu o przeprowadzeniu "łączonych patroli sprawdzających gotowość bojową oraz łączonych ćwiczeń uderzeniowych" wokół Tajwanu. Ma to być odpowiedź na rzekomą obecną eskalację i prowokacje ze strony USA i Tajwanu. Ministerstwo obrony w Tajpej stwierdziło, że działania Chin "niszczą pokój w regionie i próbują zastraszyć Tajwańczyków". Amerykanie wciąż zmagają się ze skutkami burzy śnieżnej, która tuż przed Wigilią przeszła przez sporą część kraju. Liczba ofiar śmiertelnych w USA wzrosła do co najmniej 22 osób. W wielu miejscach padły rekordy mrozu i opadów śniegu. W Waszyngtonie jest nasz korespondent Rafał Stańczyk. W Buffalo w stanie Nowy Jork wczoraj spadło ponad 56 cm śniegu. Siła wiatru osiągała prawie 100 km/h. Przy granicy z Kanadą termometry pokazały minus 40 stopni. Około 500 kierowców zostało uwięzionych przez intensywne opady śniegu na noc w samochodach. Nasze karetki pogotowia i wozy strażackie również utknęły w śniegu. Ludzie nie mogą uzyskać pomocy. Niemal zerowa widoczność była przyczyna karambolu 50 aut na autostradzie w stanie Ohio. Cztery osoby zginęły. Przez śnieżyce odwołano około 10 tysięcy lotów, a jeszcze więcej jest opóźnionych. Lotnisko w Buffalo będzie zamknięte co najmniej do 11 rano w poniedziałek. Nie kursują też pociągi. Mam syna w Montrealu. A o 12.48 powiadomili zawiadowcę lokalnej stacji, że wszystkie dzisiejsze pociągi są odwołane i nie wiedzą, kiedy ruch zostanie wznowiony. Wszystkie pociągi na dzisiaj odwołane. Próbuję wrócić do domu na święta. Fala arktycznych mrozów dotarła aż nad wody Zatoki Meksykańskiej. Temperatura w Teksasie spadła do kilkunastu stopni poniżej zera. Mróz zapanował nawet na zwykle gorącej Florydzie. Wigilię bez prądu spędziło prawie dwa miliony osób. Część awarii udało się naprawić. Potężne burze śnieżne były przyczyną śmierci co najmniej 27 osób. Chwytają za serce i dają do myślenia - spisane marzenia i problemy dzieci konfrontują nas z ważnymi pytaniami. Psychologowie podkreślają - tak rodzinne święta to doskonały czas na budowanie bliskości z własnymi pociechami. Dzieci w wieku od 6 do 13 lat i ich myśli, spisane przez psychologów w trakcie terapii. O tym, co najbardziej im doskwiera i czego najbardziej pragną. Najważniejszą refleksją, którą można wyciągnąć z tych kartek, jest to, że ważne jest, aby słuchać swoje dzieci, słuchać też siebie, jak my zachowujemy się wobec nich, jak się komunikujemy z nimi, jak się zwracamy do nich. Myśli wypowiedziane przez dzieci zbierają psychoterapeuci z rzeszowskiego Instytutu Psychologii i Rozwoju. Opublikowane przez nich słowa, zapisane na małych, kolorowych karteczkach, poruszyły internautów w całej Polsce. Uderzające jest to, jak często i jak na wysokim miejscu pojawia się potrzeba bycia zauważonym przez rodzica. Oczekują równoprawnego traktowania jako pełnego członka rodziny, nie jako własność, nie jako przedmiot, tylko jako osobny człowiek, jako osobna istota. Jak podkreślają eksperci, rodzice zbyt często koncentrują się na zapewnieniu dzieciom dóbr materialnych, zaniedbując budowanie bliskości. Rodzice robią to bardzo często w dobrej wierze, w tym znaczeniu, że chcą dziecku zabezpieczyć te dobra materialne. Ale to bliskość buduje człowieka, nie dobra materialne, nie to, że ktoś ma fajniejszy komputer, lepsze gry. Czasem jest takie myślenie, że jak wyślę dziecko na basen, angielski, karate, fizykę, robotykę, to mam czyste sumienie, bo zadbałem. A święta to bardzo dobry moment na budowę bliskości. To jest doskonały moment, żeby pracować nad relacjami, nad bliskością. Szczególnie że nie trzeba robić wiele. Wystarczy być obecnym. Lub powiedzieć choć dwa słowa. Dwa słowa, które wydają się megaproste na co dzień, a dla niektórych są bardzo trudne, które brzmią "kocham cię". Szopki bożonarodzeniowe można podziwiać dziś niemal w każdym kościele na świecie. Wszystko po to, by lepiej zrozumieć tajemnicę Bożego Narodzenia. Te niekiedy prawdziwe dzieła sztuki przedstawiają wydarzenia sprzed 2000 lat, a tradycję ich budowy zapoczątkował św. Franciszek z Asyżu w XIII wieku. Wysoka na 14 m i głęboka na 27. W centralnej części Święta Rodzina otoczona przez około 400 figur, z których największa mierzy prawie dwa metry. Tak prezentuje się największa szopka w Europie znajdująca się w Kościele Franciszkanów w Poznaniu. Wzbudza zachwyt i podziw. Jest naprawdę piękna. Ta szopka wychodzi poza miejsce, chcąc dać znać, że to, co się dzieje na ołtarzu, również ma dotyczyć naszego życia. Szopka prowokuje do refleksji nad narodzeniem Chrystusa. Często niesie też ważne przesłanie, tak jak ta w Bazylice Archikatedralnej w Warszawie, gdzie figura Jezusa leży w skrzyni, w której dostarczana jest pomoc humanitarna. Jezus, który przychodzi i który się rodzi, daje tę łaskę i dar pokoju. Jakże dzisiaj tego pokoju potrzebujemy. Potrzebujemy na Ukrainie, ale też w tych różnych miejscach, gdzie człowiek podnosi rękę na drugiego człowieka. Od 70 lat u braci kapucynów w Warszawie można podziwiać ruchomą szopkę. Oprócz Świętej Rodziny są tutaj także postacie historyczne. Jest Jan III Sobieski, który nas sprowadził do Polski. Jest to pierwszy klasztor kapucynów, ale są i święci, chociażby błogosławiony Stefan Wyszyński. Co roku ogromną popularnością cieszą się również "żywe" szopki. Przyjeżdżamy z dziećmi zobaczyć, pokazać zwierzęta. Króliczki mi się najbardziej podobają. Bardzo się podoba. Pierwszy raz widzimy coś takiego na oczy. Można zobaczyć na żywo kaczkę, kurę, koguta, gołębia, królika, nawet dotknąć je. On staje się człowiekiem i można powiedzieć, że rodzi się w nieludzkich warunkach, między zwierzętami. Pokazuje w ten sposób pokorę. I ogromną miłość Boga do człowieka. 