To już 129. dzień rosyjskiej agresji na Ukrainie. Od początku inwazji najeźdźcy zniszczyli 120 tys. domów i 20 tys. bloków mieszkalnych w całym kraju. Zrównali z ziemią szpitale, szkoły, przedszkola, centra kultury. Dobry wieczór państwu, Danuta Holecka, zapraszam na główne wydanie Wiadomości. My chcemy Polski, która pracuje, która ma z czego żyć, która jest coraz bogatsza i coraz piękniejsza. Prawo i Sprawiedliwość rozpoczyna przedwyborczy maraton. Oni biorą cywilów i dzieci, kobiety, wszystkich do niewoli. Oni mają wiele takich miejsc w całej Rosji. Terroryści a nie żołnierze. Rosjanie porywają ukraińskich cywilów. Widzieli w nas tylko obiekt do zniszczenia. Mają wyprane mózgi i wierzą w to, że postępują słusznie. Strasznie było, bo myśleliśmy, że idzie jakaś trąba powietrzna, tak się kotłowało. Sprzątanie po nawałnicach. Groźne burze przeszły nad Polską. No i szkody mamy ogromne. Było i podsumowanie tego, co udało się zrobić, i plany na przyszłość. Tę najbliższą i tę trochę bardziej odległą. Politycy obozu rządzącego jeżdżą po Polsce. I przedstawiają swój plan. Jak rządzić w tych trudnych czasach? Najpierw pandemia. Walka z COVID. Teraz wojna na Ukrainie. I inflacja w największej części powodowana właśnie agresją zbrodniarza z Kremla. To nie jest łatwy czas do rządzenia. Dobry rząd, chociaż oczywiście nieidealny, bo nie ma ideałów na tym świecie, ale dobry rząd na trudne czasy to rząd Zjednoczonej Prawicy, to rząd Prawa i Sprawiedliwości. "Dobry rząd na trudne czasy". Pod takim hasłem politycy rządzącego ugrupowania spotykają się z mieszkańcami. Prezes PiS był dziś na Podlasiu. W Białymstoku i Bielsku Podlaskim. I zapewniał, że jego obóz zrobi wszystko, aby skutecznie walczyć z inflacją. Sporo było też o programach prorodzinnych. O wydatkach na osoby z niepełnosprawnościami. Wydatkach, które wzrosły za rządów PiS dziesięciokrotnie. Podwojeniu pieniędzy przeznaczanych na służbę zdrowia. I o polityce senioralnej. 13. i 14. emeryturze. Póki będę miał na to jakiś wpływ, będę to tego dążył, żeby 14. już była stała, bo była początkowo jednorazowym świadczeniem. W czasie gdy Jarosław Kaczyński podróżował po Podlasiu, premier Mateusz Morawiecki odwiedził Tczew. Tu w grę wchodzi inwestycja. Remont mostu. Pierwsza transza z rządowego Programu Inwestycji Strategicznych - 60 mln zł. Zwijane tory kolejowe, połączenia kolejowe, zamykane posterunki policji - to był symbol poprzednich czasów. Dzisiaj my staramy się odbudowywać, modernizować, remontować. O inwestycjach - tych największych w skali kraju - mówił też Jarosław Kaczyński. Przekop Mierzei Wiślanej i budowa Centralnego Portu Komunikacyjnego. Tak, by dogonić, a nawet - czemu nie - prześcignąć Zachód. Po prostu Polska nie jest krajem drugo- czy trzeciorzędnym. Jest krajem pierwszorzędnym. Politycy rządzącego obozu odwiedzili dziś wiele miejsc w Polsce. Więc i tym samym poruszonych zostało wiele tematów. Były i podsumowania tego, co udało się zrobić. I zapowiedzi. Plan na najbliższą i tę bardziej odległą przyszłość. Dotarcie z bezpośrednim przekazem, taka szczera rozmowa, to jest ta broń, którą PiS włada najlepiej. Było też o broni. Tej, która w obliczu zagrożenia z Rosji, tworzy i ma tworzyć z Polski kraj coraz bardziej bezpieczny. Bo to dziś bez wątpienia priorytet. Choć wojska Władimira Putina nieustannie prą na zachód, nadal nie są w stanie przełamać ukraińskiej obrony. Wiele jednak wskazuje na to, że ich dowództwo po raz kolejny zdecydowało się na zmianę strategii. W Kijowie jest nasz korespondent Tomasz Jędruchów. Tomku, o co dokładnie chodzi? Ukraińska armia zwraca uwagę, że w ostatnich dniach mamy drastyczny wzrost ataków rakietowych. Szczególnie na południu. To ma wywołać panikę wśród cywilów. Żeby rozpoczęli naciskanie na rząd. Żeby wrócił do rozmów pokojowych. Doradca prezydenta Ukrainy mówi, że taka strategia nie odniesie rezultatu, a rozejm jest możliwy, Bachmut na wschodzie Ukrainy. Mieszkańcy tego budynku stali się celem rosyjskich barbarzyńców, którzy zrzucili bomby na śpiących w swoich mieszkaniach ludzi. Boże, co oni zrobili! Nie mamy dachu, wszystko zniszczone. Nie mamy gdzie się podziać, nie mamy gdzie uciekać. Siewierodonieck. Osiedle, które przed rosyjską inwazją tętniło życiem. Serhijiwka. Po bestialskim ataku Rosjan z tego bloku zostały zgliszcza. Barbarzyńcy z zimną krwią zabili 21 osób. Rannych zostało ponad 30. To świadomy rosyjski terror, nie żadna pomyłka. Wśród ofiar był 12-letni chłopiec. Miał na imię Dmytro. A to przykłady tylko z ostatnich godzin. Od początku inwazji najeźdźcy zniszczyli 120 tys. domów i 20 tys. bloków mieszkalnych w całej Ukrainie. Zrównali z ziemią szpitale, szkoły, przedszkola, centra kultury. To celowe działanie. Chcą, by Ukraińcy po odbiciu swojego kraju zastali zgliszcza. Putina możemy przyrównać do Hitlera albo do Stalina. Jest to socjopata i decyzje odgórne z Kremla idą takie, żeby po prostu naród ukraiński prześladować. Są to zbrodnie ludobójstwa, zbrodnie wojenne. Nie liczy się z życiem ludzkim w ogóle. Zbrodnie na cywilach to dla Rosjan sposób na prowadzenie wojny i łamanie oporu. Ofiarami okrucieństw częstą są bezbronne dzieci i kobiety. Tak mi szkoda tych ludzi, którzy zginęli, dzieci. Moi przyjaciele nie przeżyli, ich córka została sierotą. Tak mi przykro. Ukraińskie władze szacują, że do tej pory straty materialne wynoszą co najmniej 95 mld dolarów. Wrogich działań Rosji nie można nazwać inaczej jak zbrodniami wojennymi. To, co robią, jest pogwałceniem prawa i prowadzimy śledztwo w celu udokumentowania tych haniebnych czynów. Brutalne ataki na zwykłych ludzi i ukraińskie miasta. Te zbrodnie nie mogą zostać zapomniane. Obowiązywał przez ostatnie 10 miesięcy. Oglądają państwo główne wydanie Wiadomości. Są wakacje, jest Wakacyjna Trasa Dwójki. Pierwszy koncert już jutro! Polsko-ukraińska reprezentacja na najbardziej prestiżowych regatach wioślarskich świata. Projekt Zdrowe Życie pod patronatem prezydenta Andrzeja Dudy i pierwszej damy po Warszawie i Łomży zawitał do Stalowej Woli. Mieszkańcy nie kryją zadowolenia, że w jednym miejscu mogą bezpłatnie i szybko wykonać kompleksowe badania. Mobilna Strefa Zdrowia - tym razem w Stalowej Woli. I zaczynamy, proszę. Wśród bezpłatnych usług konsultacje pulmonologiczne, dietetyczne, dermatologiczne, pomiar glukozy i cholesterolu czy badanie USG płuc. Bardzo dobrze, że możemy się przebadać, bardzo naprawdę. I cukier, i ekg, i spirometria. Bardzo jesteśmy zadowoleni. Super jest, bo można wejść i zrobić szybko badania. W ramach programu "Zdrowe Życie" Mobilne Strefy Zdrowia będą pojawiać się w polskich miastach i mniejszych miejscowościach przez najbliższy rok. Wszystkich zachęcamy, żeby o zdrowie dbali, żeby się troszczyli o siebie i innych, bo tak się będziemy troszczyć o Polskę. Bez zdrowia, bez profilaktyki żadne plany rozwojowe nie są możliwe. To jest ten fundament. A to już amfiteatr w Mrągowie i wyjątkowe, cykliczne wydarzenie wspierające polską transplantologię - festiwal "12 Godzin Serce Mazur". Wpadliśmy kiedyś na taki pomysł, żeby poprzez muzykę promować transplantację. W tym roku dochód ze sprzedaży biletów jest przeznaczony na zakup specjalistycznego sprzętu, który pozwoli wydłużyć czas transportu serca dawcy z 4 do 12 godzin. Jak podkreśla Jarosław Cyrynger, prezes Stowarzyszenia Transplantacji Serca, obecnie na przeszczep czeka ponad 400 osób w całym kraju. Akcja doktora Kalicińskiego daje szanse na doczekanie na ten narząd wielu osobom. Tylko w ubiegłym roku dokonano ponad 200 przeszczepów serc. To jest absolutny rekord w Polsce, który się nigdy nie zdarzył, ale tych biorców, czyli tych ciężko chorych, jest coraz więcej. Nowy Skarbiec Koronny to najnowsza stała ekspozycja Zamku Królewskiego na Wawelu. Udostępniona wczoraj wystawa okazała się prawdziwym turystycznym magnesem. Z pewnością miejsce, gdzie każdy zobaczyć może blisko 1000 precjozów, w tym przepięknie wyeksponowany miecz koronacyjny polskich władców, stanie się obowiązkowym punktem wśród zwiedzających. Nowy Skarbiec Koronny. Prawie 1000 bezcennych obiektów w 12 salach Zamku Królewskiego na Wawelu. Wyjątkowe eksponaty zobaczyć może każdy. Od końca XVIII wieku skarbiec królewski nie był pokazywany w całym swoim splendorze, w tym blasku wspaniałym i prestiżu Rzeczpospolitej. W tej chwili jest to możliwe. Wszystko dzięki wielkiej modernizacji Skarbca. Tej nie byłoby, gdyby nie 13 mln zł dofinansowania ze środków Ministerstwa Kultury i Dziedzictwa Narodowego. Teraz pozostaje cieszyć oko i po prostu podziwiać. Wystawa zapiera dech w piersiach. Wszystko jest super przedstawione, nawet dzieci są zachwycone, prawda? Najbardziej spodobała mi się ta szata z Paryża, z tego, co się dowiedziałam. Rzeczywiście, płaszcz kawalera Orderu Świętego Ducha król Jan III Sobieski otrzymał od monarchy francuskiego Ludwika XIV. To obok Szczerbca jeden z najcenniejszych eksponatów, które znajdują się w Skarbcu. W tym momencie możemy go po raz pierwszy zobaczyć w pełnej okazałości. Tak naprawdę na ekspozycjach na całym świecie znajdują się tylko 3 tego typu płaszcze. Dodatkowo jeszcze dziś i jutro wieczorem na dziedzińcu arkadowym na Wawelu będzie wyświetlana prezentacja poświęcona historii Skarbca Koronnego Rzeczypospolitej. Rusza program Czyste Powietrze Plus. Od 15 lipca będzie można złożyć wniosek umożliwiający otrzymanie dotacji na wymianę źródła ciepła na ekologiczne, a także przeprowadzenie termomodernizacji budynku. Resort środowiska przeznaczy na to 2 mld zł. Do tej pory w ramach pierwszego programu złożono ok. 500 tys. wniosków. Marianna Sandelewska na wymianę kotła z węglowego na gazowy zdecydowała się 3 lata temu. Teraz jest taniej i wygodniej. No teraz to ja już sobie po prostu nie wyobrażam mieć kocioł taki węglowy i palić węglem, bo to dużo kosztuje i przede wszystkim też popiół, węgiel trzeba zgromadzić. No po prostu teraz są lepsze wygody. Taką wygodę może mieć każdy. Wystarczy złożyć wniosek o dofinansowanie w ramach rządowego programu Czyste Powietrze. Na ten krok zdecydowało się już ok. 500 tys. osób. W założeniu ma całkowicie wyeliminować piece zasypowe z polskiego mixu, nazwijmy to, ogrzewania domów. Od 15 lipca będzie można złożyć wniosek o dofinansowanie w ramach rozszerzonego programu Czyste Powietrze Plus. Różnicą w stosunku do dotychczasowych zasad jest to, że będzie można uzyskać w szybkim czasie prefinansowanie w 50% tej kwoty, która będzie kwotą całkowitą wszystkich naszych prac. Pieniądze trafią bezpośrednio do wykonawcy, dzięki czemu będzie mógł on wcześniej dokonać niezbędnych zakupów i przygotować się do inwestycji. Pozostałą kwotę otrzymamy po zakończeniu prac. Dofinansowanie to nawet 79 tys. zł. Z pewnością jest to korzyść dla mieszkańców, ale również dla gminy, bo przecież my też jesteśmy zobowiązani do dbania o czyste powietrze. Pieniądze można otrzymać też na termomodernizację domów jednorodzinnych, czyli np. wymianę okien. Jest cieplej, można utrzymać temperaturę w domu i zrobiliśmy też ocieplenie fundamentów. Planowany budżet programu to ponad 100 mld zł. Liban, Syria, Sudan Południowy - teraz czas na Ugandę i Republikę Środkowoafrykańską. Pomoc Kościołowi w potrzebie dociera w najdalsze zakątki świata. Wszystko po to, by nieść pomoc tam, gdzie brakuje niemal wszystkiego. W Ugandzie z pomocą państwa, bo dzięki całorocznym zbiórkom, udało się otworzyć centrum edukacji. Dla wielu to szansa na rozpoczęcie nowego, lepszego życia. Do Ugandy uciekli przed wojną. Z Sudanu Południowego po lepsze jutro pokonując ponad 600 km. Podróżowaliśmy pieszo. Trafiliśmy tutaj. Za dobrą naukę dostałam stypendium. Uczymy się teraz dzięki pomocy księży. Bidi-bidi to jeden z największych obozów dla uchodźców na świecie. 300 tys. osób. 80% to dzieci. Marzenia zwykle proste, takie jak nauka. W Sudanie w jednej klasie było nas ok. 1000 i kiedy siedziałam z tyłu, mimo mojej chęci do nauki nic nie słyszałam. Tutaj warunki są lepsze. Jeśli czegoś nie rozumiemy, otrzymujemy pomoc. Siostra Franczeska pracuje z najmłodszymi już od 4 lat. Uczy angielskiego i pokazuje inny świat. Ten, który znają, to wojna, głód i śmierć na porządku dziennym. Kształtujemy te dzieci w duchu misyjnym, w duchu tolerancji dla innych, szacunku dla innych, miłości, która przekracza granice plemion narodów. A to kolejne miejsce nazywane przez dzieci domem. Nowo otwarte centrum edukacyjne. Potrzebują takiego miejsca, żeby być tam po szkole. Często te szkoły bywają przepełnione - 300 osób w jednej klasie. Żeby mieć możliwość odrobienia lekcji, spotkać się, coś porobić. To możliwe dzięki wielomiesięcznym zbiórkom stowarzyszenia Pomoc Kościołowi w Potrzebie i zaangażowaniu księży werbistów. Pomagać można cały czas przez stronę internetową. Księża dotarli z pomocą także do diecezji Buar w Republice Środkowoafrykańskiej - jednego z najbiedniejszych miejsc na świecie, ale dziś tu wielka radość! Kończył się rok szkolny dla kobiet, które zdobywały zawód. Jeszcze 3 lata temu większość z tych kobiet, które są sierotami, nie potrafiła czytać i pisać. Większość z nich jest już matkami. Teraz z zawodem w ręku i wiarą w to, że to miejsce nie przekreśla marzeń. Rosja porywa Ukraińców z terenów okupowanych i przymusowo osiedla cywili i żołnierzy w obozach na terenie całego kraju. Kijów niemal codziennie przypomina o wywózkach. Nasz wysłannik Piotr Kućma w Odessie rozmawiał z trzema mężczyznami, którzy do rosyjskiej niewoli trafili na początku wojny. Byli torturowani, a do kraju wrócili na podstawie wymiany jeńców. To dwóch duchownych i lekarz. Oto ich historia. Wypłynęli w morze i ślad po nich zaginął. Obejmijmy się, bo w jedności jest nasza siła i nasze zwycięstwo. Historia tej przyjaźni zaczęła się na pokładzie statku ratowniczego "Szafir", którym popłynęli na Wyspę Węży. 24 lutego wyspa została zaatakowana przez rosyjski krążownik rakietowy "Moskwa" i okręt patrolowy "Wasilij Bykow" i śmigłowce. Pierwotna informacja była taka, że na wyspie są ranni i zabici, a więc nasz statek ratowniczy "Szafir" został tam wysłany w celu udzielenia pomocy. To była ekipa ratownicza i kapelan. Rosjanie dali zielone światło na humanitarną misję ukraińskich duchownych i ratowników. Były to obietnice bez pokrycia. Weszli na burtę, by obejrzeć statek. Rzucili nas na kolana i trzymali na muszce przez 30 minut. W niewoli spędziliśmy 43 dni. Ta niewola to chyba najstraszniejsze, co przeszedłem w moim życiu. Dzięki Bogu, że daliśmy radę przez to przejść. Najpierw trafili do Sewastopola. Tam usłyszeli zarzut szpiegostwa. Potem wywieźli ich do obozu w okolicach Kurska. Wieźli nas ok. 4 godzin na wywrotce. Było bardzo zimno, -22 stopnie mrozu. A potem wszystkim, których przywieźli, kazali przez 3 godziny klęczeć na śniegu. Robili zdjęcia i pobierali odciski palców. Zamiast imienia, nazwiska nadawali numer porządkowy. Ja np. miałem nr 24, ojciec Wasyl miał nr 27, i potem wołali po numerze. Rosjanie szczuli ich psami i straszyli karą śmierci za propagowanie nazizmu na Ukrainie. Kogoś bili rękami, kogoś nogami, kogoś pałką, kogoś bronią, bili wszystkich. Widzieli w nas tylko obiekt do zniszczenia. Mają wyprane mózgi i wierzą w to, że postępują słusznie. Nie wiadomo, ilu Ukraińców zostało wywiezionych przez Rosjan w głąb kraju od początku wojny. Prezydent Ukrainy Wołodymyr Zełenski mówił o pół milionie deportowanych. Inne szacunki wskazują nawet na 1,3 mln deportowanych, w tym ponad 230 tys. dzieci. Obozy rozsiane są nie tylko niedaleko granicy z Ukrainą. Brytyjskie media alarmowały, że Ukraińcy wysyłani są na Sachalin, Daleki Wschód, Syberię, na Koło Podbiegunowe czy Wyspy Kurylskie. Oni biorą cywilów i dzieci, kobiety, wszystkich do niewoli. Oni mają wiele takich miejsc w całej Rosji. Więzienia są przepełnione. Brali wszystkich, nawet jak ktoś wyszedł z psem na spacer albo wyrzucić śmieci. Oni brali absolutnie wszystkich jako jeńców, żeby ich mieć potem na wymianę. Leonid, Iwan i Oleksandr, którzy z Wyspy Węży trafili do rosyjskiego obozu, zostali wymienieni na rosyjskich żołnierzy. Pobłogosław naszej Ukrainie, żeby już żadna rakieta nie spadła na naszą ziemię. I mówią, że trzeba zrobić wszystko, by powstrzymać Putina, bo historia lubi się powtarzać. Sytuacja z czasów Stalina jakby się powtarza. Putin chce przedłużyć czasy Stalina. Zabrakło obietnic i propozycji programowych, nie zabrakło straszenia PiS-em i zapowiedzi odsunięcia rządu Zjednoczonej Prawicy i przejęcia władzy z Polsce. W czasie Konwencji Przyszłości organizowanej przez Platformę Obywatelską jej politycy nie cofnęli nawet przed wezwaniem aparatu partyjnego do siłowego obalenia demokratycznego rządu. Radom. Konwencja Platformy Obywatelskiej. Program? PiS, PiS, PiS, PiS, PiS, Kaczyński, PiS. Do tego odsunięcie od władzy demokratycznie wybranego rządu za wszelką cenę. Wy tu jesteście po to dzisiaj, żeby skończył się PIS. I my się na ulicy zorganizujemy. Przyjdzie taki moment, że na ulicy też się wszyscy zorganizujemy, jeśli ta władza nie zniknie. Zabrakło tylko konkretnych zobowiązań, konstruktywnych pomysłów albo chociaż obietnic wyborczych, zgodnie ze znaną w PO zasadą: program przedstawimy po wyborach. Jak na was patrzę, to widzę, że wszyscy tej zmiany chcecie. Jedyne, co może zaoferować Platforma, żeby przekonać, że warto na nią ewentualnie głosować, to jest wskazywanie na domniemane błędy Prawa i Sprawiedliwości i przekonywanie Polaków, że trzeba coś z tym zrobić, trzeba nawet wyjść na ulicę w ostateczności, bo inaczej się nie da. W czasie przemówienia Tusk, powołując się na artykuł w "Rzeczpospolitej", straszył Polaków potencjalną ceną chleba. Jeśli PiS będzie dalej rządził, to bochenek chleba w Polsce do końca roku może kosztować nawet 30 zł. Naprawdę cytowany ekspert do rządzących w ogóle się nie odnosił. Taka sytuacja jest wyjątkowo nieprawdopodobna, bo nasze magazyny są pełne gazu, niezagrożone są też dostawy tego surowca czy produkcja energii elektrycznej. Kluczowe czynniki wpływające na ceny szef Platformy pominął, chociaż również w tym artykule przedstawione są jednoznacznie. Nie wspomniał też, że artykuł, na który się powołał, kończy się stwierdzeniem, że według analityków ceny zaczną spadać za rok. Tymczasem pytany o sposób na walkę z inflacją Donald Tusk przyznał, że nie ma na nią pomysłu. Ja przecież nie mam tego klucza w ręku, Tusk wprowadził też swoich wyborców w błąd skali inflacji w Polsce. Co stanowi prawdziwe źródła tej PiS-owskiej drożyzny, a więc tej inflacji, która w Polsce jest już właściwie rekordowa w Europie. To nieprawda. Z wyższą inflacją zmagają się choćby kraje bałtyckie. Nasi przeciwnicy nieustannie posługują się oszustwem, oszustwem niebywale wręcz bezczelnym. Do głosowania na PO nie zachęca też obiektywny bilans rządów obu partii. Po 8 latach rządów koalicji PO-PSL płaca minimalna wynosiła 1750 zł. Prawo i Sprawiedliwość podniosło ją do ponad 3000 zł. Wprowadzono też minimalną stawkę godzinową, obecnie to blisko 20 zł. Za rządów Platformy bez takich regulacji stawka 3-4 zł za godzinę nie była niczym niezwykłym. Spadła za to stopa bezrobocia - z 13% za rządów obecnej opozycji do 5% po 7 latach sprawowania władzy przez Prawo i Sprawiedliwość. To daje Polsce miejsce w ścisłej czołówce w Unii Europejskiej. W czasach rządów Platformy Obywatelskiej co 10. Polak żył w warunkach skrajnego ubóstwa. I oczywiście to oznacza, że Ja będę miał mniej pieniędzy! A powinienem dostawać więcej! Stąd opinie, że przejęcie władzy przez Platformę Obywatelską oznaczałoby dla Polski powrót do stanu z 2015 roku, kiedy po dwóch kadencjach rządów koalicji PO-PSL Polacy pełnię władzy przekazali Prawu i Sprawiedliwości. Już jutro startuje Wakacyjna Trasa Dwójki! Najlepsze telewizyjne show, podczas którego usłyszymy największe polskie i światowe hity. Tegoroczną edycje rozpoczniemy wyjątkowo w Wilnie. W każdy weekend tego lata mamy dla was muzyczną petardę - to Wakacyjna Trasa Dwójki! Czas wakacji to czas na najlepszą trasę koncertową w Europie. Wakacyjna Trasa Dwójki powraca! Już jutro z przepięknego Wilna! Wakacyjna Trasa Dwójki jak zawsze będzie energetyczna - będzie mnóstwo gwiazd. Zarówno polskich, jak i zagranicznych! Zaśpiewają m.in. Ricchie e Poveri, Stachursky, Karolina Stanisławczyk czy zespół Classic. To nie przyjaźń, tylko miłość... Zagramy dla Was nasze największe hity! Do zobaczenia! Gwiazdy już są w drodze! Jesteśmy właśnie w trasie na Litwę, a już jutro w Wilnie spotykamy się podczas Wakacyjnej Trasy Dwójki! My już na trasie do Wilna, a jutro zagramy premierową piosenkę! Andrzej! Widzimy się! Start jutro punktualnie o 20.00. Tego nie można przegapić. Transmisja w TVP2, TVP Polonia i TVP Wilno. Nie może państwa zabraknąć = przed sceną i przed małym ekranem. Do zobaczenia na trasie! 7 osób rannych, podtopienia, zerwane dachy i brak prądu. Burze i wichury, które przeszły ostatniej nocy przez Polskę, wyrządziły dużo szkód. Strażacy interweniowali 4000 razy. Na tych zdjęciach widać, jak niebezpieczny jest żywioł. Poszycie dachu zostało zdmuchnięte niczym kartka papieru. Silny wiatr uszkodził w Sierakowicach na Kaszubach dachy kilku budynków. Mieszkańcy nie ukrywają, że przeżyli chwile grozy. Strasznie, strasznie. Pierwszy raz coś takiego widziałem. Pokój w ogóle cały, wszystko zniszczone, zalane meble. W Gdyni ze względu na niebezpieczną pogodę tymczasowo ewakuowano uczestników muzycznego festiwalu Open'er. To właśnie na Pomorzu i w Zachodniej Polsce jest najwięcej strat. Wichura przewracała linie wysokiego napięcia. Jeszcze rano 46 tys. odbiorców nie miało prądu. Strasznie było, bo myśleliśmy, że idzie jakaś trąba powietrzna, tak się kotłowało. Wiatr nawet dochodził do 110 km/h w czasie burz, a opady deszczu za minioną dobę w wielu miejscach osiągnęły ok. 60 mm. To jest 60 litrów na m2. Podtopienia sparaliżowały na jakiś czas komunikacje w Szczecinie. Pod Włocławkiem w uzdrowisku Wieniec-Zdrój armagedon. No nieciekawie, niefajnie to wszystko wyglądało. Drzewa łamały się jak zapałki niszcząc auta. To leżało wszystko na samochodzie. Ten samochód tak samo był cały przykryty drzewem, które się tutaj złamało, no i szkody mamy ogromne. W całej Polsce dzieci z 20 obozów harcerskich musiały opuścić las i znaleźć schronienie w bezpiecznym miejscu. Wczoraj zaskoczyła nas burza, były niepokojące alerty, ale udało nam się sprawnie przeprowadzić ewakuacje. W Słupsku wichura zerwała iglice zabytkowego XV-wiecznego kościoła św. Jacka. Spadła na dach, uszkodziła poszycie dachu i uszkodzony został pobliski budynek parafii. Nadchodząca noc i niedziela będą spokojniejsze, ale w poniedziałek znowu wrócą burzowe chmury nad większą część kraju. Od lat ostro rywalizowały na największych światowych imprezach. Agnieszka, reprezentantka Polski, Olena - Ukrainy. Połączyła ich przyjaźń i mimo wojny oraz tragedii Ukraińców chęć wspólnych startów. I tak w najbardziej prestiżowych regatach wioślarskich świata, w brytyjskim Henley, pierwszy raz w historii wystartowała międzynarodowa, wspólna polsko-ukraińska osada. Tu co roku zbiera się brytyjska elita. Obowiązuje odpowiedni strój, zachowanie i niezmienne od lat reguły. Dla widzów i zawodników. Królewskie regaty w Henley to miejsce dla najlepszych z najlepszych. Medalistów igrzysk olimpijskich i mistrzów świata. Polacy już tu wygrywali, ale pierwszy raz wystartowała mieszana polsko-ukraińska osada. Nie było ciężko się dogadać. Myślę, że niosło nas to doświadczenie i chęć spróbowania czegoś nowego, i to wyzwanie zostało podjęte i trzeba było spróbować. Po rosyjskiej inwazji na Ukrainę Agnieszka wraz z mężem zaprosiła wieloletnią rywalkę Olenę i jej rodzinę do Polski. Mąż Oleny pojechał na front. Dziewczyny postanowiły zdobyć Henley. Te stroje dla zawodniczek specjalnie zaprojektowała ukraińska malarka Natasza, której męża zabili Rosjanie. Na kostiumach wspólne polsko-ukraińskie barwy. Wszystkie kamery były na to skierowane i nam się to bardzo podoba. Muszę dodać, że to dla mnie duży zaszczyt wystąpić z Agnieszką. Mimo krótkich przygotowań polsko-ukraińska osada w pierwszym starcie bez problemów pokonała renomowane Amerykanki. Obie są olimpijkami, dwukrotnymi. Wiedzą, czym się je to światowe wioślarstwo, są elitą, ale jakieś wyzwanie zawsze fajnie otrzymać. Jeszcze kilka lat temu Olena i Agnieszka rywalizowały ze sobą na igrzyskach olimpijskich czy w pucharze świata. Nigdy nie przypuszczały , że wystąpią wspólnie. Dzięki inicjatywie polskich wioślarzy, a także zgodzie Brytyjczyków, obie zawodniczki wystąpiły wspólnie w najbardziej prestiżowych zawodach na świecie. Regatach rozgrywanych od 1839 roku. Na "Gościa Wiadomości" z napisami zapraszamy do kanału TVP Info. 