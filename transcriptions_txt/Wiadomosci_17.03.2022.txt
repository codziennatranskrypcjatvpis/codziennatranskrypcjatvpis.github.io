22. dzień bezprawnej i niczym nieuzasadnionej napaści Rosji na Ukrainę. Bandyci Putina strzelają do cywilów. Z gruzów zbombardowanego teatru w Mariupolu, w którym schroniło się prawdopodobnie ok. 1000 ludzi, cały czas wydobywane są kolejne osoby. Wołodymyr Zełenski w mocnym wystąpieniu przed Bundestagiem apelował do niemieckich deputowanych: "Nasi żołnierze bronią europejskich wartości bez waszego wsparcia. Trudno jest nam bez pomocy świata przetrwać to wszystko". Danuta Holecka, witam państwa i zapraszam na główne wydanie Wiadomości. Rozwój wydarzeń śledzą nasi reporterzy: Biała Cerkiew - Tomasz Jędruchów, Kijów - Jacek Łęski, Medyka - Ewelina Lach, Los Angeles, Rafał Stańczyk. Barbarzyńskie ataki i mordowanie cywilów z jednej, heroiczna obrona i wielka odwaga z drugiej - to realia kolejnego dnia wojny na Ukrainie. Rosjanie nadal nie są w stanie przejąć największych miast. Z kolei Ukraińcom brakuje siły do skutecznego wyparcia agresora. Czy istnieje szansa na przełom i na jakim etapie są rozmowy pokojowe? Wojna zaczyna mieć coraz bardziej charakter pozycyjny. Rosjanie ostrzeliwują domy i szpitale oraz szkoły. Ukraińcy starają się odcinać agresorowi zaopatrzenie. Rozmowy pokojowe trwają, ale coraz więcej osób zwraca uwagę, że Rosja prawdopodobnie gra na czas. Już 3 tygodnie Ukraina odpiera zbrodniczy atak Rosji. Celem numer 1 pozostaje niezdobyty Kijów, na który cały czas spadają bomby. Eksplozja była w środku nocy. Następnie coś trafiło w nasz blok. Na szczęście byłem wtedy w korytarzu, wiec uniknąłem ran od odłamków szkła. Zginęła jedna osoba, a kilka zostało rannych. Pomimo ciężkich strat wróg kontynuuje próby zniszczenia naszego kraju. Kontynuuje atak na stolicę. Wzywam mieszkańców Kijowa, aby nie ignorowali sygnałów alarmowych i nie wychodzili ze schronów. Siły powietrzne biorą udział w walce z nalotami wroga i bohatersko nas bronią. Ale nie da się zneutralizować wszystkich rakiet spadających na miasta. Rosjanie zrównać z ziemią chcą m.in. Charków. Tak teraz wygląda jedna ze szkół. Moje córki uczyły się w klasie na 1. piętrze. Ona nie istnieje. Wszystko się rozpadło. Nie mam słów. To po prostu nieludzkie. Bronić ojczyzny na Ukrainie chce prawie każdy. Do żołnierzy jako ochotnik próbował dołączyć 11-letni Maxym. Morale jest wysokie. Ukraińcom udało się uwolnić mera Melitopola, który niecały tydzień temu został porwany przez Rosjan. Z Iwanem Fedorowem rozmawiał już prezydent Wołodymyr Zełeński. Bardzo się cieszę, że cię słyszę. Głos żywej osoby. Ukraińcom udało się zabić już prawie 14 tys. żołnierzy Putina, w tym 5 generałów, oraz zniszczyć blisko 450 czołgów agresora. Rosjanie zaangażowali 100% potencjału zgromadzonego, poza oczywiście jeszcze desantem morskim, a z drugiej strony nie osiągnięto żadnego celu politycznego wyznaczonego przed armią. Co więcej, armia ugrzęzła i ponosi ogromne straty. Czego Putin jest świadomy. Świadczyć o tym może zatrzymanie zastępcy dowódcy rosyjskiej Gwardii Narodowej generała Romana Gawriłowa przez FSB. Przyczyną aresztowania miało być "doprowadzenie do wycieku informacji wojskowej, co skutkowało stratami osobowymi". W obronie ojczyzny Ukraińcom pomoże nowoczesny sprzęt. Prezydent USA Joe Biden zatwierdził dodatkowy pakiet pomocy wojskowej dla Ukrainy o wartości 800 mln dolarów. Dostarczonych ma zostać m.in. 800 wyrzutni Stinger 2000, przeciwpancernych Javelinów, 100 taktycznych dronów czy 20 mln sztuk amunicji. Są to bezpośrednie transfery sprzętu z naszego Departamentu Obrony do ukraińskiego wojska, aby pomóc im w walce z tą inwazją. To może być długa i trudna bitwa, ale naród amerykański będzie nieugięty we wspieraniu narodu ukraińskiego. Narodu, który własną krwią płaci za obronę wartości wolnego świata. To już 22. dzień rosyjskiej inwazji na Ukrainę. Coraz częściej celem ataku bandytów Putina są bezbronne dzieci. W Merefie pod Charkowem pociski spadły na szkołę, a w ciągu ostatniej doby rosyjskie siły okupacyjne przeprowadziły 49 ostrzałów obwodu charkowskiego. Rosjanie zrzucili bombę na Teatr Dramatyczny w Mariupolu, w którym chronili się mieszkańcy. Nieznana jest liczba ofiar. Rubieżne, Popasna i Siewierodonieck w obwodzie ługańskim przeżyły ciężką noc - płonęlo ponad 30 domów. Rano na kilkunastopiętrowy blok w Kijowie spadła zestrzelona rakieta. W Mariupolu niszczone jest wszystko. Setki tysięcy ludzi znajdują się pod ostrzałem. Czernihów znalazł się na skraju katastrofy humanitarnej. W mieście brakuje żywności, leków, wody, ogrzewania i energii elektrycznej. Jakie są nastroje w stolicy? To pierwszy raz, gdy jestem w Kijowie, że ukraiński sztab generalny informuje o możliwym szturmie na miasto. Docierają straszliwe informacje o tym, jak rosyjska armia poczyna sobie w innych częściach Ukrainy. To nie powoduje paniki. Wręcz przeciwnie. Gruzja sama boleśnie doświadczył putinowskiej agresji, gdy w 2008 roku Rosjanie bombardowali gruzińskie miasta. Nigdy nie zapomnimy bohaterskiego zachowania prezydenta Lecha Kaczyńskiego, który zorganizował przyjazd europejskich przywódców i w czasie wojny stanął obok narodu gruzińskiego. Jesteśmy za to bardzo wdzięczni. Wtedy obecność europejskich przywódców w Tbilisi zatrzymała rosyjską inwazję. Gruzini pamiętają. Dziś w Batumi odsłonięty został pomnik Lecha Kaczyńskiego. Odpowiedzią na rosyjską agresję jest też odstraszanie i zabezpieczenie wschodniej flanki NATO. Dziś brytyjski sekretarz obrony przyjechał do Warszawy ze wsparciem dla naszego regionu. Rozlokujemy w Polsce system średniego zasięgu Sky Sabre i wyślemy dodatkowo 100 żołnierzy, aby wspierać Polskę i zagwarantować bezpieczeństwo przed ewentualną agresją. Sky Sabre to najnowocześniejszy system średnego zasięgu, który jest w stanie uderzyć w cel wielkości piłki tenisowej z prędkością dźwięku. Jesteśmy zainteresowani współpracą związaną z obroną przeciwlotniczą, przeciwrakietową i także współpracujemy w sprawie budowy fregat, które trafią na wyposażenie Polskiej Marynarki Wojennej. Także na polu dyplomatycznym zabiegamy o bezpieczeństwo regionu. Dziś w Warszawie gościł szef hiszpańskiej dyplomacji. Temat numer 1 - rosyjska agresja na Ukrainie. Oczekujemy, że sprawcy zbrodni wojennych zostaną pociągnięci do odpowiedzialności. Polska uważa niemożliwe do przyjęcia jakiekolwiek ustępstwa wobec Rosji. Chciałbym podziękować Polsce za to, w jaki sposób przyjęła uchodźców z Ukrainy i za to, jak stara się przeciwdziałać rosyjskiej agresji. Do Kijowa przyjechał szef tureckiej dyplomacji. Na Słowacji gościł amerykański sekretarz obrony. Do Berlina przyleciał Sekretarz Generalny NATO. A w Bundestagu online przemawiał prezydent Ukrainy Wołodymyr Zełeński, który wprost powiedział Niemcom o żalu, jaki mają Ukraińcy w związku z rosyjsko-niemieckim dealem energetycznym Nord Stream 2. Kiedy prosiliśmy was o nowe sankcje na Rosję, zwlekaliście z nimi, bo nadal chcieliście być gospodarczym partnerem Rosji. Wiedzieliśmy, że chodzi wam o biznes. Ukraiński przywódca zwrócił się bezpośrednio do kanclerza Olafa Scholza mówiąc o murze pośrodku Europy, za którym jest wolność - i to o nią walczą Ukraińcy. Drogi kanclerzu Scholz, zburz ten mur. Wesprzyj wolność, wesprzyj Ukrainę, pomóż nam zatrzymać te wojnę! Prezydent Zełeński ma nadzieję na takie wsparcie, jakiego dwa dni temu w Kijowie udzielili mu liderzy naszego regionu: premierzy Polski, Czech i Słowenii oraz wicepremier Jarosław Kaczyński. Prezydent Zełeński ma nadzieję na takie wsparcie, jakiego dwa dni temu w Kijowie udzielili mu liderzy naszego regionu: premierzy Polski, Czech i Słowenii oraz wicepremier Jarosław Kaczyński. Specjalne podziękowania chcę skierować do Jarosława Kaczyńskiego. To była ryzykowna, bardzo ryzykowna podróż tutaj do Kijowa. Ale to była też symboliczna podróż, ponieważ chciał pokazać jedność z Ukrainą. Nigdy tego nie zapomnimy. Świat dziś patrzy na Polskę. O odwadze premierów Polski, Czech i Słowenii pisze międzynarodowa prasa. Ustawa o obronie ojczyzny została przegłosowana jednogłośnie w Senacie. To kolejny krok, by poprawić nasze bezpieczeństwo. Nowe przepisy, oprócz zwiększenia finansowania Wojska Polskiego, regulują także sposób przygotowania infrastruktury w razie zagrożenia. A dzisiejsza awaria kolejowa, która spowodowała opóźnienie kilkuset pociągów, pokazuje jak łatwo zagrozić naszemu bezpieczeństwu. Nasz pociąg zniknął, nie ma żadnej informacji na jego temat. Szukam właśnie innego pociągu. Poranny, kolejowy paraliż objął niemal całą Polskę. Akurat 140 minut musimy czekać, bo do Kołobrzegu. Awaria spowodowała odwołanie lub opóźnienia kilkuset pociągów. Nie rozumiem dlaczego. Przyczyną tego stanu rzeczy był błąd w działaniu urządzeń odpowiadających za formatowanie czasu, poinformowała zagraniczna spółka Alstom, która wyposażyła kolejowe Lokalne Centra Sterowania. Ta awaria wystąpiła na urządzeniach zabudowanych w ostatnich 3-4 latach, nie dłużej. Nie było tego na starych, kilkunastoletnich, tam awarii nie ma. Awaria ta wystąpiła również w systemach zarządzania ruchem kolejowym w Indiach, Singapurze. Ta sytuacja pokazuje, jak ważne jest kto zarządza naszym bezpieczeństwem. Jak ważne jest dysponowanie własnością i zarządzanie podmiotami, które są zaliczane do infrastruktury krytycznej. Rząd PO-PSL sprzedał zagranicznemu koncernowi strategiczną spółkę PKP Energetyka. Dysponuje wszystkim, co dotyczy prądu, czyli trakcjami elektrycznymi, zasilaniem dworców. W obliczu wojny za naszą wschodnią granicą transport może być przedmiotem ataku lub cyberataku. Ustawa o obronie ojczyzny, dziś jednogłośnie przegłosowana w Senacie, reguluje warunki i sposób przygotowania infrastruktury drogowej i kolejowej na potrzeby obronne państwa. Nowe prawo to jednak w pierwszej kolejności zwiększenie budżetu na obronność. Od przyszłego roku na obronność z budżetu państwa ma być przeznaczane 3% PKB. Zwiększy się liczba żołnierzy, nawet do 300 tys. Polska musi dysponować siłami zbrojnymi adekwatnymi do tej sytuacji, która dzisiaj jest, to znaczy siłami, które będą zdolne odeprzeć atak. Albo odstraszyć przeciwnika. Ustawa o obronie ojczyzny zakłada też ułatwienie służby ochotnikom, którzy chcieliby odbyć przeszkolenie. A tych jest coraz więcej. Za niecały miesiąc rosyjska gospodarka może zbankrutować. Taki, zdaniem ekonomistów, będzie efekt nałożenia na Moskwę zachodnich sankcji. Zwykli Rosjanie już mają problemy z dostępem do niektórych produktów w sklepach. Wybrzeże Morza Śródziemnego w Hiszpanii. To m.in. tutaj znajdują się luksusowe jachty i posiadłości bogatych Rosjan. Często to ludzie związani z KGB i samym Putinem. Teraz ci rosyjscy oligarchowie zaczynają odczuwać sankcje nałożone przez Zachód. Niektórzy z naszych klientów proszą nas o sprzedaż ich nieruchomości, ponieważ mają tu poważne problemy z regulowaniem płatności. Odcięcie Rosji od międzynarodowych rynków sprawia, że Moskwa już nie jest w stanie płacić odsetek od swojego długu w euro i dolarach. Jeżeli tego nie dokona w najbliższych dniach, to Rosji grozi techniczne bankructwo mniej więcej w połowie kwietnia. Według agencji Reutera w ostatnich godzinach Rosji udało się uniknąć bankructwa, bo część płatności dokonała w dolarach. Unijnymi sankcjami nie zostały objęte bowiem płatności za rosyjskie surowce. Na to nie godzą się Niemcy, co tamtejszym politykom wypominał prezydent Ukrainy. Sankcje, które nałożono, to za mało. Dobrze widzimy, ile więzów handlowych miały wasze przedsiębiorstwa z przedsiębiorstwami rosyjskimi. Mówiliśmy wam, że Nord Stream i Nord Stream 2 to straszna broń w rękach Putina. Do zaostrzenia sankcji namawia Polska, która od lat zmniejsza udział surowców ze wschodu w gospodarce. A w ostatnich dniach celnicy zwiększyli liczbę kontroli na granicach, by w tirach jadących z Niemiec do Rosji czy Białorusi nie było produktów objętych sankcjami. Krajowa Administracja Skarbowa zdecydowanie podniosła poziomy kontroli już od momentu wybuchu wojny i każdy taki transport jest zgłoszony w systemach informatycznych. W niektórych rosyjskich sklepach już widać puste półki po zachodnich produktach. Handlowcy wprowadzają także limity zakupów np. cukru, który szybko znika z półek. Jego brak może zwykłych Rosjan poważnie zaboleć, bo bez cukru nie będzie bimbru. Dopiero w obliczu wojny świat uświadomił sobie, jak wiele państw Unii Europejskiej ściśle i to latami współpracowało z putinowską Rosją. Dopiero teraz z oporami Niemcy czy Francja odcinają się od niej. Zatrzymanie rosyjskiej inwazji na Ukrainę jest polską i europejską racją stanu. My chcemy przede wszystkim tutaj pomóc Ukrainie i wiemy, jak ważna jest jej walka, bo to jest walka o nas wszystkich. Niemcy nie zgadzają się na misję pokojową NATO na Ukrainie. Prezydent Wołodymyr Zełeński podczas wideoprzemówienia w niemieckim Bundestagu nie krył rozgoryczenia. Nasi żołnierze bronią europejskich wartości bez waszego zaangażowania i wsparcia. Pan prezydent Zełeński tak powiedziałbym bez znieczulenia obnażył postawę Niemiec, przypominając im o ich współodpowiedzialności za wywołanie tego konfliktu. To Niemcy stworzyły Władimira Putina, to Niemcy ulepiły tego potwora, który dzisiaj morduje ukraińskie dzieci. Gazociągiem Nord Stream 1 do Niemiec nadal płynie rosyjski gaz. Dla Putina to miliony euro dziennie, z których Rosja finansuje swoje zbrodnie wojenne na Ukrainie. Jak podają niemieckie media przejęcie rafinerii W Brandenburgii przez rosyjski Rosnieft miało zostać zatwierdzone na 3 dni przed inwazją Putina na Ukrainę. Zdaniem komentatorów Kreml nadal może liczyć na przychylność Berlina, w przeciwieństwie do ambasadora Ukrainy w Niemczech, który prosząc o pomoc dla mordowanych Ukraińców jest przez niemieckie elity odbierany jako problematyczny i narzucający się. W tak skandaliczny sposób napisał o nim poseł współrządzącej w Niemczech partii SPD. Niemcy nie solidaryzują się z Ukrainą, wręcz no niestety wzmacniają Rosję. Zakupy gazu i ropy są coraz większe, rubel zyskuje na wartości, więc można by powiedzieć, że jest to handel życiem ludzi na Ukrainie. Politykę przychylności wobec Moskwy prowadziła także Francja, która do 2020 roku dostarczała Rosji broń. Paryż poinformował, że ewentualny koniec importu ropy i gazu ze wschodu i może nastąpić dopiero w 2027 roku. Nieprzypadkowo stanowiska w rosyjskich spółkach energetycznych dostali m.in. byli premierzy Finlandii, Francji czy kanclerze Austrii i Niemiec. Tak jak Gerhard Schroeder, przyjaciel Putina, którego prokuratura w Hanowerze chce oskarżyć z paragrafu, obejmującego zbrodnie przeciwko ludzkości. Schroeder przez 17 doradzał spółce Ringier AG - w Polsce wydawcy m.in. Onetu czy Newssweka. Kilkanaście lat mówili Polakom: "Nic nam nie zagraża. Ci, którzy przestrzegają przed Putinem, to są rusofobami". Ci politycy i te media mają wielką odpowiedzialność i mają nieczyste sumienia. To, co się dzieję, jest także ich winą. W ten sam sposób także Tusk i politycy Platformy Obywatelskiej bagatelizowali ostrzeżenia prezydenta Lecha Kaczyńskiego. Naruszanie integralności terytorialnej, które jest zawsze złem, było wtedy jest i dzisiaj, to problem nie tylko totalitaryzmu, to problem wszelkich imperialnych czy neoimperialnych skłonności. Po tym przemówieniu, kiedy nawet Angela Merkel biła brawo, Donald Tusk tylko nerwowo pocierał ręce. Dokładnie tak samo jak Władimir Putin. Nie żyje Emil Czeczko, dezerter z Wojska Polskiego, który przeszedł na stronę białoruską. Mężczyzna został znaleziony powieszony w Mińsku. Po ucieczce był wykorzystywany przez rosyjską i białoruską propagandę do atakowania Polski. Międzynarodowy Trybunał Sprawiedliwości nakazał Rosji natychmiastowe zawieszenie działań wojennych. Agresję Rosji potępiła Komisja Europejska, a USA uznały Władimira Putina za zbrodniarza wojennego. W tym samym czasie rosyjskie wojsko zbombardowało teatr w oblężonym Mariupolu, który był schronem dla cywilów. Z dnia na dzień lista rosyjskich zbrodni wojennych staje się coraz dłuższa. W teatrze w Mariupolu schroniło się blisko 1000 osób. To mieszkańcy miasta, których wojna pozbawiła dachu nad głową. Rosjanie zbombardowali teatr pomimo widocznego z powietrza napisu "dzieci". Rozrywa mi się serce od tego, co Rosja robi naszym ludziom. Nie zapomnimy nikogo, czyje życie zabrali okupanci. Nie wybaczymy ani jednej zabitej duszy. Rosjanie zbombardowali też pływalnię, a wcześniej zaatakowali szpital położniczy. To straszne widzieć, jak dzieci umierają. Na razie potwierdzono śmierć niemal 2500 mieszkańców miasta, ale ukraińskie media mówią, że ta liczba może sięgać nawet 20 tys. Od dwóch tygodni w mieście nie ma prądu, gazu ani wody, a w nocy temperatury spadają do -5 stopni Celsjusza. Byliśmy bez światła, bez wody, bez ciepła, bez niczego - dwa tygodnie w piwnicy. Nie filmuj mojej twarzy, pokaż moje ręce - to są ręce pielęgniarki. Wszystko to dzieje się w XXI wieku na oczach całego cywilizowanego świata. Prezydent Ukrainy Wołodymyr Zełenski mówił o sytuacji w jego kraju w czasie wystąpienia w Bundestagu. Mówię do was w imieniu Ukraińców, którzy przeżyli II wojnę światową 80 lat temu. Znów dzieje się to samo. W Europie jest niszczony naród, jest próba zniszczenia tego, co jest nam drogie. W Czernichowie rosyjscy żołnierze zabili już ponad 50 cywilów. Pod Kijowem Rosjanie zastrzelili tego mężczyznę. Jego żonę i dziecko zaciągnęli do lasu. Ich los jest nieznany. Wczoraj otworzyli ogień do ludzi czekających w kolejce po chleb - zginęło 13 osób. Pod Kijowem Rosjanie zastrzelili tego mężczyznę. Jego żonę i dziecko zaciągnęli do lasu. Ich los jest nieznany. Rosjanie mordują, gwałcą, porywają ludzi, plądrują mieszkania, używają ciężkiej artylerii przeciw cywilom. To jest wojna. Rosja nas zaatakowała, a my nie wiemy dlaczego. To jest wojna. Nie pytaj mnie, co czuję, bo jestem więcej niż wściekły. Stąd apele takie jak ten ministra obrony Ukrainy Ołeksija Reznikowa do Parlamentu Europejskiego o uznanie prezydenta Rosji Władimira Putina za zbrodniarza wojennego. Po nieudanym blitzkriegu na Ukrainie Kreml zaczął stosować taktykę terroru, z masowymi mordami ludności cywilnej, zniszczeniami i brutalnością. Kreml to kolektywny Hitler XXI wieku. Rezolucję uznającą Putina za zbrodniarza jednogłośnie uchwalił już senat USA. Myślę, że jest zbrodniarzem wojennym. Śledztwo w sprawie zbrodni wojennych popełnianych przez Putina i jego armię prowadzi też Międzynarodowy Trybunał Karny w Hadze. W zbieranie dowodów rosyjskich zbrodni wojennych zaangażowane są też polskie służby oraz prokuratura. Straszne zbrodnie rosyjscy bandyci popełniają w Mariupolu. Miasto jest oblężone, a Rosjanie mordują jego cywilnych mieszkańców. Sytuacje w mieście dokumentuje ukraiński dziennikarz Mścisław Czernow. Za chwilę zobaczą państwo przygotowany przez niego raport z ostatnich dni. Uwaga! Zdjęcia w tym materiale są drastyczne. Już ponad 2 mln uchodźców znalazło schronienie w Polsce. Otrzymują tu niezbędną pomoc i wsparcie. Na przejściu granicznym w Medyce jest Ewelina Lach. Powiedz, jak wygląda sytuacja na granicy? Ponad 19 tysięcy Ukraińców ostatniej doby przekroczyło podkarpackie granice. Najwięcej w Medyce. 9900. Pomoc i schronienie znajdują w miasteczku namiotowym. To najczęściej osoby, na które już na polskiej granicy nie czeka rodzina ani znajomi. To największy punkt recepcyjny dla uchodźców z Ukrainy w Europie. Znajduje się w podwarszawskim Nadarzynie. To właśnie taki wielki hub relokacyjny gdzie uchodźcy przyjeżdżają na dzień, dwa, maksymalnie trzy. Tu otrzymują informację, że są transfery do Niemiec, Włoch. Tu otrzymują także wszelką niezbędną pomoc. Tutaj jest bezpiecznie, dziękujemy. Mamy niezbędną pomoc, także medyczną. Po prostu bardzo dziękuję Polakom za to, że nas przyjęli. Polacy otwierają serca i otwierają swoje domy. Kilkadziesiąt osób znalazło też schronienie w seminarium duchownym w Olsztynie Niezwłocznie otworzyliśmy drzwi naszego seminarium, żeby przyjąć uchodzców, i tak od wtorku mamy już ok. 60 osób czy ponad 60 osób w budynku. Do Polski dotarło już ponad 2 mln uchodźców z Ukrainy. Uciekają przed piekłem, które zgotowali im putinowcy. Wyjechaliśmy z miasta i niedługo po tym na nasz dom w Kijowie wiemy, że spadły bomby. Bomba spadła niedaleko naszego domu, ziemia się zatrzęsła, wypadły wszyskie szyby i niedługo po tym uciekliśmy. Przed wojną uciekają głównie matki z dziećmi, dlatego polskie szkoły otwierają się dla najmłodszych. Ta podstawówka w Nowej Rudzie na Dolnym Śląsku już niedługo przywita 60 nowych uczniów z Ukrainy. Cieszymy się na przyjście nowych kolegow i koleżanek. W Ministerstwie Edukacji i Nauki odbyło sie dziś pierwsze posiedzenie Rady do spraw Edukacji Uchodźców, powołanej przez Ministra Edukacji i Nauki Przemysława Czarnka. Ta skuteczna pomoc nie byłaby możliwa bez specustawy o pomocy Ukraińcom. Pracodawca ma 14 dni od momentu zatrudnienia obywatela Ukrainy na to, aby zgłosić poprzez portal praca.gov.pl, że zatrudnił obywatela Ukrainy i automatycznie ta praca staje się pracą legalną. Ci, którzy szukają pracy lub chcą dać pracę Ukraińcom, wszelkie niezbędne informacje znajdą na stronie pomagamukrainie.gov.pl lub na specjalnej infolinii 19 524. Specustawa gwarantuje legalny pobyt w Polsce Ukraińcom, którzy przekroczyli Polską granicę po 24 lutego. Polskie rodziny, które zdecydowały się przyjąć uchodźców, otrzymają 1200 zł miesięcznie na osobę przez 2 miesiące. Na razie na takie wsparcie mogą liczyć tylko uchodźcy, którzy z Ukrainy dostali się bezpośrednio do Polski. Ale wszystkie partie polityczne zadeklarowały poparcie dla poprawki, która to zmieni. Postanowiliśmy wspólnie stworzyć krótki projekt ustawy, który sprawi, że wszyscy Ukraińcy, bez względu na to jaką granicę przekroczyli, będą ich obowiązywały przepisy tej ustawy. Bardzo dziękuję Polsce, że nas ugościliście. NBP podjął współpracę z bankiem PKO Bank Polski, w których oddziałach będą wymieniane banknoty o nominałach 100, 200 i 1000 hrywien do łącznej kwoty 10 tysięcy hrywien dla jednej pełnoletniej osoby. Proces ruszy w przyszłym tygodniu. Usunięcie Rosji z G20 i przyznanie tego miejsca Polsce to jeden z tematów w trakcie spotkań w USA Ministra Rozwoju i Technologii Piotra Nowaka z przedstawicielami administracji Joe Bidena oraz Banku Światowego i Międzynarodowego Funduszu Walutowego. Rozmowy dotyczyły też szybszego i tańszego umieszczania polskich satelitów na orbicie, 