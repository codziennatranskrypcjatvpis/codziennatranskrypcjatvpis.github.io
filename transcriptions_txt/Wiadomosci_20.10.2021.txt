Dziś cudzoziemcy koczujący po stronie białoruskiej siłowo forsowali granicę. Ich działaniom asystowały służby białoruskie. Dobry wieczór państwu, Danuta Holecka, zapraszam na główne wydanie Wiadomości. Polska odparła kolejny szturm imigrantów na wschodnią granicę. Wszystkie te osoby zostały natychmiast zatrzymane. Jakbyśmy ich tutaj tak puścili, to co by to było? To jest taka zdrada naszego narodu. Polski, Polaków. Niemcy wspierają plan Donalda Tuska. Chcę podziękować Donaldowi Tuskowi. Pozbawić Polskę podmiotowości poprzez prosty, brutalny szantaż. Wielki finał Konkursu Chopinowskiego. Coraz częściej na polsko-białoruskiej granicy dochodzi do prób sforsowania siłą ogrodzenia i na oczach polskich żołnierzy wdarcia się na nasze terytorium. Presja nie słabnie, minionej doby Straż Graniczna udaremniła 420 prób nielegalnego przekroczenia granicy. Wyrazy wsparcia dla Polski, Litwy i Łotwy, które borykają się z hybrydowymi atakami, przekazał sekretarz generalny NATO. Kłody drewna, kamienie, niebezpieczne narzędzia. Imigranci, wspomagani przez białoruskie służby, siłą próbują sforsować ogrodzenie i wedrzeć się na teren Polski. Wszystkie te osoby zostały natychmiast zatrzymane, użyto wobec nich środki przymusu bezpośredniego w postaci m.in. gazu. Następnie zostały zawrócone na białoruską stronę. W Usnarzu Górnym atak został udaremniony, ale takie sytuacje powtarzają się w wielu innych miejscach. Te grupy są zbierane sztucznie przez stronę białoruską, w tych grupach są też osoby, które zachęcają do siłowego przedarcia się przez ten odcinek. Na tych, którym uda się wedrzeć na nasze terytorium, na ogół czekają pośrednicy. Także oni są coraz częściej zatrzymywani przez polskie służby. Często są pod wpływem środków odurzających, podczas zatrzymań ujawniamy też w pojazdach broń. Ostatni zatrzymani kierowcy, którzy organizowali przemyt imigrantów, to obywatele Gruzji, Niemiec i Polski. W swoich samochodach przewozili w sumie 18 osób. Te 18 osób oczywiście nielegalnie dostało się na teren naszego kraju. Kilka dni temu gruziński kierowca próbował nielegalnie przewieźć 15 obywateli Syrii. Za te czyny grozi kara pozbawienia wolności do lat 8. W chwili obecnej został zastosowany wobec podejrzanego środek zapobiegawczy w postaci tymczasowego aresztowania. Dzięki latającemu systemowi obserwacyjnemu FLYEYE Wojska Obrony Terytorialnej wykrywają migrantów podczas oczekiwania na kuriera po nielegalnym przekroczeniu granicy. Wzmożone kontrole i utrudnienia w strefie objętej stanem wyjątkowym są zrozumiałe dla mieszkańców. Byłem dzisiaj we Włodawie, akurat policja sprawdza, i dobrze, że tak robią. Jakbyśmy ich tutaj tak puścili, to co by to było? No to, co się działo wcześniej na Zachodzie. A na Zachodzie, konkretnie w Niemczech, nikt już nie chce szeroko otwierać drzwi imigrantom. Minister spraw wewnętrznych tego kraju podziękował polskiej Straży Granicznej za ochronę granicy UE. Napływ imigrantów nazywa po imieniu. Jest to forma hybrydowego zagrożenia, w którym migranci są wykorzystywani jako broń polityczna. Podobnie o tej sprawie myśli sekretarz generalny NATO. Napływ migrantów jest zorganizowany i wykorzystywany przez Białoruś jako element wojny hybrydowej. Jens Stoltenberg wyraził solidarność z Polską, Litwą i Łotwą, których granice są obecnie zagrożone. Prezydent Andrzej Duda podpisał nowelizację ustawy budżetowej na 2021 rok. Zagwarantuje ona dodatkowe 7 mld zł na wydatki obronne. Zostaną one przeznaczone m.in. na zakup 250 nowoczesnych czołgów Abrams. Modernizacja armii to absolutna konieczność, zwłaszcza że sytuacja w naszym regionie robi się coraz mniej stabilna. Na poligonie w Drawsku Pomorskim trwa "Victory Eagle 21". W tym kolejnym już międzynarodowym ćwiczeniu uczestniczą żołnierze z Polski i USA. Są nasze flagowe Rosomaki oraz RAK-i. Jeżeli chodzi o armię amerykańską, udział biorą również ich śmigłowce. To też sprawdzian dla zachodnich terytorialsów. Oni po raz pierwszy mają okazję współpracować z armią sojuszniczą. A Amerykanie to przecież potęga militarna. Trening czyni mistrza. Oglądanie innych taktyk działania, innych sposobów myślenia, innych sposobów rozwiązywania problemów jest dodatkową wartością dodaną do ćwiczenia. Rozwijanie zdolności obronnych to absolutna konieczność. O tym dlaczego, sporo mówiono w Wilnie. Dziś prezydent Andrzej Duda spotkał się z premier Litwy. Uczestniczył też w Narodowej Konferencji Bezpieczeństwa. Od czasu rosyjskiej agresji wobec Ukrainy realne widmo konwencjonalnego konfliktu zbrojnego powróciło do naszej części Europy. Po raz pierwszy od dziesięcioleci. Co było tu stale podkreślane, w tej sytuacji trzeba być jak jeden mąż. Rozbicie naszego regionu bardzo ucieszyłoby Władimira Putina. Nie uda się to. Zawsze staniemy za, a nie przeciwko sobie. Tak było 500 lat temu, kiedy jednoczyliśmy się przeciwko zagrożeniom ze Wschodu. Tak jest również dzisiaj. Razem z Litwą jesteśmy w Unii Europejskiej i NATO. Nasze armie coraz częściej wspólnie się szkolą. Ściśle współpracują też terytorialsi po obu stronach granicy. Litewska formacja obrony terytorialnej ma bardzo bogate doświadczenia. W tym roku mija 30 lat od utworzenia Ochotniczych Sił Ochrony Kraju i my podpatrujemy naszych kolegów litewskich. Zacieśniać relacje trzeba, bo Rosja prowadzi coraz bardziej agresywną politykę. Co znaczy być wrogiem Kremla, przekonał się Aleksiej Nawalny. Więziony w swoim kraju opozycjonista, który miał już nie żyć, został laureatem nagrody im. Sacharowa. Ostatniej doby w Polsce wykryto 5559 nowych przypadków koronawirusa. Liczba zakażeń wzrasta szybciej, niż przewidywano. Resort zdrowia zapowiedział, że polityka upomnień lub zwracania uwagi zmienia się w politykę wystawiania mandatów za nieprzestrzeganie zasad sanitarnych. Mamy do czynienia ze swoistą eksplozja pandemii, bo i wczoraj i dzisiaj mamy wzrosty z tygodnia na tydzień odpowiednio 85% i 100%, czyli mamy z tygodnia na tydzień podwojenie wyniku. 1/3 wszystkich zakażeń generują dwa województwa: lubelskie i podlaskie. To tam jest najmniej zaszczepionych osób. Dlatego lekarze i eksperci nieustannie apelują: szczepmy się! Bo jak na razie szczepienia są jedyną bronią przeciwko koronawirusowi. Rząd nie przewiduje zamknięcia cmentarzy 1 listopada. Rosja nie planuje szybkiego zakończenia kryzysu energetycznego w Europie. Rosyjski koncern Gazprom nie zarezerwował na listopad dodatkowych mocy przesyłowych na tranzyt gazu przez Ukrainę. To oznacza, że Moskwa w dalszym ciągu zamierza tłoczyć do Europy mniej gazu niż standardowo o tej porze roku. Mieszkańcy Niderlandów przygotowują się do zimy szukając alternatywy dla wysokich cen gazu. W sklepach w całej Holandii zaczyna brakować drewna opałowego, którym ludzie zastępują gaz. Już wyprzedaliśmy większość zapasów, a zwykle ma to miejsce dopiero w lutym lub marcu. Rosnące ceny gazu to problem całej Europy, bo wszystkie kraje kupują gaz od tego samego dostawcy - Rosji. Przez wiele lat Polska ostrzegała Brukselę, że dla Moskwy gaz jest narzędziem do wywierania nacisku na innych. Skala tego kryzysu już w najbliższych tygodniach może wstrząsnąć Europą. Wiele przedsiębiorstw może zbankrutować, a miliony gospodarstw domowych, dziesiątki milionów ludzi kryzys gazowy może wpędzić w ubóstwo. Paradoksalnie Bruksela, która nie przeszkadzała Rosji i Niemcom w budowie Nord Stream 2, teraz zaczyna dostrzegać problem. a miliony gospodarstw domowych, dziesiątki milionów ludzi kryzys gazowy może wpędzić w ubóstwo. Paradoksalnie Bruksela, która nie przeszkadzała Rosji i Niemcom w budowie Nord Stream 2, teraz zaczyna dostrzegać problem. Szefowa Komisji Europejskiej oceniła, że Europie potrzebne jest zróżnicowanie dostaw, na co odpowiedziała premier Beata Szydło. W ostatnich dniach ukraiński operator gazociągów zaproponował Rosji zwiększenie przesyłu gazu do Europy. Ale Rosja zarezerwowała na listopad zaledwie 1/3 możliwości Gazociągu Jamalskiego. Chodzi tu przede wszystkim o to, aby wywrzeć nacisk na Unię Europejską, aby ta zgodziła się na szybsze uruchomienie gazociągu Nord Stream 2, aby ten gaz mógł popłynąć jeszcze w tym roku do Europy przez ten gazociąg. Rosnące ceny gazu sprawią, że niektóre firmy przemysłowe zastępują go ropą, co automatycznie podwyższa ceny paliw na stacjach. Dodatkowo do tego dochodzi jednoznaczna, zielona polityka w Unii Europejskiej, która w tym samym momencie nakreśla dość drastyczny program odejścia nie tylko od węgla, ale w ogóle od paliw kopalnych. Jeszcze dekadę temu, gdy ceny surowców były na podobnym poziomie, receptą na ich obniżkę było zmniejszenie akcyzy. Dziś przy tak silnych czynnikach jak agresywna polityka cenowa Rosji oraz ideologiczna polityka Komisji Europejskiej obniżka akcyzy nie przyniosłaby żadnej ulgi dla konsumentów. To nie znaczy, że rząd ignoruje te sprawę i to nie znaczy, że rząd nie będzie podejmował kroków, żeby w inny niż akcyza sposób wymusić obniżki cen paliw. Polska od kilku lat buduje niezależność od rosyjskich surowców. Trwa rozbudowa gazoportu w Świnoujściu i budowa gazociągu Baltic Pipe. Ta maszyna zakończyła już drążenie tunelu pod plażą nad duńskim wybrzeżu. Kacper S., który w poniedziałek piłą elektryczną ściął przydrożny krzyż na jednym z osiedli w Zielonej Górze, został zatrzymany przez policję. Prokuratura przedstawiła mu zarzuty zniszczenia mienia i znieważenia uczuć religijnych. Z nieoficjalnych informacji wynika, że mężczyzna przyznał się do winy. Ten widok dla mieszkańców Osiedla Zastalowskiego w Zielonej Górze był zatrważający. Przydrożny krzyż, który sami 22 lata temu postawili w tym miejscu, ktoś po prostu ściął. Nie chciało mi się wierzyć, aż wyszliśmy i zobaczyliśmy, że leży krzyż. Ludzie przychodzili tutaj, kładli znicze, kwiaty, modlili się. Spotykaliśmy się tutaj przy uroczystościach świątecznych całą parafią. Sprawca - 31 letni Kacper S. - uwiecznił profanację na filmie, który opublikował w Internecie z komentarzem "Precz z przydrożnymi krzyżami". Wczoraj wieczorem został zatrzymany przez policję. Mężczyzna widokiem policjantów był zaskoczony. Jak stwierdził we wstępnej rozmowie z nimi, działał ze z góry powziętym zamiarem, z pełną premedytacją. Kacper S. już wcześniej w mediach społecznościowych niejednokrotnie wyrażał swoją niechęć wobec katolików. Cytując m.in. tę wypowiedź polityka PO... Musimy was opiłować z pewnych przywilejów, bo inaczej znów podniesiecie głowę. Mieszkańcy Osiedla Zastalowskiego w Zielonej Górze nie mają wątpliwości. To chyba słowa Nitrasa to sprowokowały. Jak wynika z profilu facebookowego Kacpra S., chciał on zorganizować ogólnopolską akcję usuwania przydrożnych krzyży. Tego typu zachowania oczywiście przypominają nam kalendarz historyczny z okresu Rosji bolszewickiej czy najgorszych lat stalinizmu w Polsce, kiedy tego typu symbole religijne były atakowane, niszczone. Kacper S. usłyszał już zarzuty zniszczenia mienia i znieważenia uczuć religijnych. Mężczyzna przyznał się do winy. A przez to, że dosłownie potraktował to wezwanie... Musimy was opiłować z pewnych przywilejów. ...grozi mu 5 lat więzienia. Za to przynajmniej na razie sądowego finału nie będzie miała afera korupcyjna, w której pojawia się nazwisko innego polityka PO, marszałka Senatu Tomasza Grodzkiego. Prokuratura chce mu postawić zarzuty przyjmowania korzyści majątkowych od pacjentów, w czasie kiedy był ordynatorem szczecińskiego szpitala. Ja osobiście dawałem panu Grodzkiemu pieniądze do ręki i ja tego dowiodę. Wyciągnąłem 1500. Przyjął te pieniążki i włożył je do szuflady. Tata wręczył profesorowi pieniądze w kopercie. Grodzki zapewnia, że jest niewinny, ale od marca nie poddał pod głosowanie wniosku prokuratury o uchylenie mu immunitetu. Wicemarszałek Senatu Bogdan Borusewicz, też z PO, właśnie poinformował, że wniosek śledczych "pozostanie bez biegu". Komentatorzy mówią wprost: tak wygląda doktryna Neumanna. Oglądaja państwo główne wydanie Wiadomości. Oto co jeszcze przed nami w programie. Oddział Instytutu Pamięci Narodowej w Katowicach Wojny gangów, morderstwa na zlecenie i handel narkotykami warty miliardy dolarów. A do tego poważne problemy z praworządnością. Taki obraz Holandii wyłania się z artykułu w niemieckim tygodniku Der Spiegel. Dziennikarze piszą wprost o narkopaństwie, nad którym nie panuje premier Mark Rutte, który jednocześnie oskarża Polskę o problemy z praworządnością. "Ser, kokaina i zabójcy". To nie tytuł nowego serialu gangsterskiego, ale historia o upadku praworządności i wojnie gangów narkotykowych w Niderlandach opowiedziana przez dziennikarzy niemieckiego tygodnika Der Spiegel. Holandia tonie pod naporem terroru gangów kokainowych. Ostatnio ujawnione artykuły pokazują, że Holandia ma gigantyczny problem z narkotykami. Niemiecka gazeta nazywa Holandię "narkopaństwem". Narkobiznesy, wojny gangów, zabójstwa - także dziennikarzy śledczych - na zlecenie mafii. To przerażający obraz kraju. Nikt nie wydaje się bezpieczny. Jak w typowym narkopaństwie, a jeśli chodzi o strach, to Holandia jest już bliska warunkom panującym w Ameryce Środkowej i Południowej. I przyznają to nawet holenderscy dziennikarze. Smutny, ale w większości prawdziwy obraz. Wzrost przestępczości zorganizowanej był przez nas zbyt długo lekceważony. Kilka dni temu największa gazeta Niderlandów - dziennik De Telegraaf - napisała, że wizerunek kraju zmienia się, a pouczający ton budzi coraz większą irytację w Europie. Premier Holandii Mark Rutte lubi pouczać inne narody, np. Polaków w sprawie rzekomego zagrożenia dla praworządności w naszym kraju. Sam ma ogromne problemy z praworządnością. Po tym, jak niesłusznie oskarżył imigranckie rodziny o wyłudzanie zasiłków i nakazał ich zwrot, doprowadzając wielu do bankructwa, musiał podać się do dymisji. Nowy rząd od dziesięciu miesięcy nie został zatwierdzony, a parlament przyjął uchwałę o braku zaufania do premiera. Od miesięcy Niderlandami cyklicznie wstrząsają kolejne skandale. Takie jak wydarzenia w mieście Urk, gdzie młodzi Holendrzy przebrani za nazistów inscenizowali zabójstwo Żyda. Do tego liczne ataki na tle narodowościowym, jak podpalenia polskich sklepów i afery finansowe w rządzie Marka Rutte. Jeden z jego ministrów lokował pieniądze w rajach podatkowych. Zresztą sama Holandia ma niejasne przepisy w tym względzie. Raje podatkowe, które tolerujemy w Unii, to zabór pieniędzy przez najbogatszych. Czy to jest sprawiedliwe? Biorąc pod uwagę sytuację w Niderlandach zaskakujące jest milczenie Fransa Timmermansa, wiceprzewodniczącego Komisji Europejskiej, a w przeszłości szefa dyplomacji w rządzie Marka Rutte. Timmermans znany jest z atakowania Polski za rzekomy brak praworządności. W sprawie realnego kryzysu praworządności we własnej ojczyźnie nie robi nic. Powrót do starej strategii znanej pod hasłem "ulica i zagranica". To zdaniem komentatorów pomysł, który ma dać formacji Donalda Tuska nowe polityczne paliwo. Z tak dużą presją polityczną i ekonomicznym szantażem Polska wcześniej się nie spotkała. Podobnie jak z falą kłamstw, które politycy opozycji kolportowali podczas debaty w Europarlamencie. Politycy polskiej opozycji ramię w ramie z Niemcami debatę w Europarlamencie wykorzystali do ataku na Polskę. Pani Przewodnicząca, serdecznie pani dziękuje za klarowne sformułowanie przestrogi dla rządu premiera Morawieckiego. Polskę najbardziej atakowali europosłowie Europejskiej Partii Ludowej, której przewodniczącym jest Donald Tusk. To jest taka zdrada naszego narodu. Polski Polaków. To jest po prostu działanie na szkodę wręcz Polski. To jest niezrozumiałe, nie potrafię tego wyjaśnić. Festiwal hipokryzji, ataku na Polskę i Polaków, i co do tego nie powinno być żadnych wątpliwości, Polska została dziś zaatakowana werbalnie przez przedstawicieli różnych frakcji unijnych, Tusk już w polskim parlamencie zasłynął z agresywnych i knajackich zachowań. Realizowana przez Donalda Tuska strategia "ulica i zagranica" to m.in. gra manipulacjami i fake newsami, które niektórzy politycy opozycji kolportują na arenie międzynarodowej. Proszę zostawić Polskę w spokoju. Naprawdę! I nie rozprzestrzeniać kłamstw i fałszywych informacji na temat tego, co dzieje się w mojej ojczyźnie. Jeżeli państwo nie byliście w Polsce, zapraszamy, przyjedźcie. Zobaczycie, jaki to jest piękny, bezpieczny kraj i przede wszystkim rządzący się demokratycznie. Politycy opozycji... Vielen Dank, Kollege Cimoszewicz. ...nie cofają się nawet przed tym, by walczyć o kary finansowe dla własnego kraju. Żadnego kompromisu nie będzie. Czas na bycie zaniepokojonym już minął! Władza myśli o Unii Europejskiej, której nie ma i nie będzie. Rządzący myślą o Unii pieniądza. To pogarda dla Polaków w wykonaniu ideologicznych spadkobierców architekta stanu wojennego i komunistycznego zbrodniarza - Wojciecha Jaruzelskiego. W Brukseli politycznych sprzymierzeńców Donalda Tuska. Celem polityków opozycji jest zablokowanie unijnych funduszy dla Polaków, bo liczą, że w ten sposób przejmą władzę. Wygląda na to, że teraz nadszedł czas na realizacje tej toksycznej dla Polaków strategii. Ci, którzy mają wiedzieć, w jaki sposób chcę pokonać PiS, już wiedzą. Nie ulega wątpliwości, że przynajmniej spora część polityków z tego rdzenia Brukseli chce po prostu wymusić na Polsce, pozbawić Polskę podmiotowości poprzez prosty, brutalny szantaż. Niemcy nie ukrywają, że wspierają Tuska w jego działaniach. Chcę podziękować Donaldowi Tuskowi za to, że nawoływał do tych demonstracji. Niemcy dziękują Tuskowi za takie uliczne awantury. Donald Tusk został wyznaczony na lidera takiej rebelii, która ma się w rzekomo w Polsce odbyć. Może to być pewnego rodzaju zaplanowany przez Niemców scenariusz, żeby w Polsce pojawił się Tusk, a oni już sobie zresztą poradzą. Czyli co zrobią? No zablokują nam fundusze europejskie. Zdaniem publicystów inspirowany przez Niemców plan Tuska opiera się na trzech filarach: ulicznej rebelii, zagranicznej presji oraz finansowym szantażu. Ulica i zagranica to są metody, które znamy. One moim zdaniem mają prowadzić do chaosu w Polsce. Konfliktu wiecznego, który zmęczy Polaków, a z drugiej strony do zubożenia Polaków i ta bieda ma wyborców popchnąć do innego wyboru politycznego. Myślę, że taki jest realnie plan. Według komentatorów Berlin i Bruksela wspierają Tuska, bo gdyby przejął władzę w Polsce, to łatwiej byłoby przekształcić Unię Europejską w beznarodowe superpaństwo. Wprowadzić małżeństwa homoseksualne z prawem do aborcji dzieci oraz aborcję na żądanie. Eurokraci chcą także całkowicie zakazać hodowli zwierząt, a nawet usunąć z naszej diety wszystkie produkty zawierające zwierzęce białko. Eurokraci chcą także całkowicie zakazać hodowli zwierząt, Taką Unię Europejską najbardziej lubię. Takie decyzje właśnie zapadają w Parlamencie Europejskim w cieniu sporu z Polską. Czyli powrót do władzy kosztem Polaków. Telewizja Polska podpisała porozumienie z Polską Radą Ekumeniczną. To dodatkowe programy, filmy dokumentalne i transmisje z najważniejszych wydarzeń religijnych. Transmisje z liturgii prawosławnych i nabożeństw luterańskich. Telewizja Polska dociera do wszystkich chrześcijan - kościołów wschodu i zachodu. To wyznacza pewien standard powagi, godności i docenienia tego, że wszystkie wiary, wszystkie obrządki, wszyscy ludzie różnych kultur i różnych tradycji religijnych muszą się czuć dobrze w naszej ojczyźnie. A Telewizja Polska jest właśnie od tego, żeby to zapewnić. I zapewnia: na naszej antenie można zobaczyć kilkadziesiąt programów ekumenicznych, wśród nich "U źródeł wiary". Realizowany przez oddział TVP w Białymstoku magazyn prawosławny to ponad 50 odcinków rocznie. Podpisane porozumienie to umocnienie i rozszerzenie programów ekumenicznych. Transmisji, reportaży i programów dokumentalnych. Cieszę się, że będziemy mogli w sposób rzetelny, kompetentny informować polskie społeczeństwo nie tylko o życiu religijnym, ale także kulturalnym, społecznym naszych kościołów. To odwołanie się do wspólnego dziedzictwa i pokazanie, z jakiego pnia kulturowego wyrastamy. Nie da się tego opowiedzieć bez odwołania do naszego wspólnego życia katolików z prawosławnymi i z przedstawicielami kościołów protestanckich. W przyszłym roku minie 25 lat, od kiedy w Telewizji Polskiej powołano Redakcję Ekumeniczną. Misja telewizji publicznej to jest dobra apostolskość dla dzisiejszych czasów w naszej ojczyźnie. Szczególnie w trakcie pandemii dużym powodzeniem cieszyły się transmitowane msze święte wszystkich obrządków, a codzienna Koronka do Miłosierdzia Bożego w TVP3 przyciąga ponad pół miliona widzów. Dziś późnym wieczorem poznamy zwycięzców 18. Międzynarodowego Konkursu Pianistycznego im. Fryderyka Chopina. Trwają właśnie ostatnie przesłuchania finalistów. Jutro w Teatrze Wielkim Wielka Gala z wręczeniem nagród i pierwszy koncert laureatów. Takich braw mógłby mu pozazdrościć niejeden muzyk. Martin Garcia koncertem fortepianowym f-moll udowodnił, że zasługiwał na finał. Dlaczego miałbym nie być szczęśliwy po tym ostatnim występie? Po tej muzyce mam w sobie tylko szczęście oczywiście. Przesunięty o rok przez pandemię 18. Konkurs Chopinowski to jeden z najlepszych konkursów w historii, a na pewno najlepszy w tym stuleciu. 3-4 osoby mogłyby spokojnie zgarnąć złoto i być lepszymi od złotych medalistów z poprzednich konkursów. Pierwszy dzień przesłuchań finałowych należał do Włoszki Leonory Armellini. W drugim dniu natomiast występ przede wszystkim fenomenalnej Rosjanki 17-letniej Evy Gevorgyan, która jest właściwie typowana na jedną ze zwyciężczyń tego konkursu. Lodowa, jak ją nazwano na początku konkursu, księżniczka? Nic z tych rzeczy. Jeśli wygra, będzie najmłodszą zwyciężczynią tego konkursu. Ale ten wieczór wszystko może zmienić. Jako ostatni z finalistów wystąpi 24-letni Kanadyjczyk Bruce Liu. Kończy się konkurs, nie kończy przygoda z Chopinem. Narodowy Instytut Fryderyka Chopina we współpracy z partnerami przygotował projekt online "Chopin Forever". Na ekranie swojego smartfona można czytać listy Chopina, oglądać miejsca, w których żył, jeździć z nim po świecie. Zanim jednak "Chopin na zawsze", Chopin teraz! Transmisja z ostatniego dnia przesłuchań finalistów w TVP Kultura. Jutro w TVP1 wielka gala i pierwszy z trzech koncertów laureatów. Po raz 6. obchodzimy Międzynarodowy Dzień Krajobrazu. Święto ustanowione przez Radę Europy na wniosek polskiej instytucji - Generalnej Dyrekcji Ochrony Środowiska. Cel - większa troska i uświadamianie, że to my ten krajobraz kształtujemy, dlatego warto o niego dbać, żeby było na co popatrzeć. I jeszcze zaproszenie na piłkarską ucztę z Polakiem, czyli Robertem Lewandowskim w roli głównej. Już za godzinę w TVP1 początek transmisji pojedynku Benfica-Bayern w Lidze Mistrzów. Na "Gościa Wiadomości" z napisami zapraszamy do kanału TVP Info. 