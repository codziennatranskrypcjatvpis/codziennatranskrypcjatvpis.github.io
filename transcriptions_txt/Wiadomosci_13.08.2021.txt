Polska gospodarka się rozpędza, co jest zdecydowanie dobrą wiadomością dla nas wszystkich i ogromną zasługą przedsiębiorców. Dobry wieczór państwu, Danuta Holecka, zapraszam na główne wydanie Wiadomosci. Widzę bardzo dużo pozytywnego. Polski Ład i inwestycje - najwyższy w historii wzrost PKB. Hossa na giełdzie, wspaniałe wyniki eksportowe przedsiębiorców. Najważniejsze jest to, że Polska kwartał do kwartału rozwija się. Bojownicy siłą wyrzucili mnie z domu. Zabili moich synów, a synowe porwali i zmusili do zaślubin. Talibowie przejmują Afganistan po decyzji amerykańskiego prezydenta o wycofaniu wojsk. Priorytety USA zmieniły się na tyle, że wycofali się stamtąd, nie zważając na to, co się stanie dalej w tym regionie. Tutaj spełnia się pewna misyjność, zarówno Kościoła jak i środków społecznego przekazu. "Jasna Strona Mocy" - już dziś rusza Festiwal Muzyki Chrześcijańskiej. Jak mawiał Święty Augustyn: "Kto śpiewa, ten dwa razy się modli". Polska gospodarka po zeszłorocznym spowolnieniu wywołanym koronakryzysem nabrała rozpędu, a roczna dynamika produktu krajowego brutto pobiła wszelkie rekordy. Ekonomiści nie mają wątpliwości, to zasługa skutecznych działań rządu i polskich przedsiębiorców, którzy w tych niepewnych czasach są pewnym punktem szybkiego wzrostu w Europie. Polska gospodarka z impetem wyszła z koronakryzysu. Dwucyfrowy wzrost rok do roku - niemal 11% - robi wrażenie. Tak jak I kwartał tego roku był niezły, tak II kwartał jest jeszcze lepszy i nadal mamy wzrost gospodarczy powyżej trendu, który rysował się na początku tego roku. Tak duże odbicie zdaniem ekonomistów wynika z inwestycji państwa i siły polskich przedsiębiorców, którzy świetnie sobie radzą na zmieniającym się rynku. Powrót do konsumpcji, szczególnie usług turystycznych czy gastronomii, ale również inwestycje, czy tych prywatnych czy publicznych, ma wpływ na taki znaczący wzrost. Oczywiście wzrost eksportu również. Ten stale rośnie, w tym do największego partnera handlowego Polski, czyli do Niemiec. W czerwcu wzrósł o ponad 23% rok do roku - oto dane Federalnego Urzędu Statystycznego Niemiec. Hossa na giełdzie, wspaniałe wyniki eksportu przedsiębiorców - to pokazuje, że gospodarka ma duże szanse odbicia i odpracowania tego, co zostało utracone w roku zeszłym. To wszystko przekłada się na siłę gospodarki i optymizm Polaków. Tak, widzę bardzo dużo pozytywnego. A dalszy silny wzrost gospodarczy Polski prognozują najważniejsze międzynarodowe instytucje i agencje ratingowe. Tak, widzę bardzo dużo pozytywnego. A dalszy silny wzrost gospodarczy Polski prognozują najważniejsze międzynarodowe instytucje i agencje ratingowe. Podobnie ma być w przyszłym roku, w którym też do normy powróci inflacja. Wraz z oczekiwanym odbiciem, rok do roku gospodarka podskoczyła o 10,9%, Polski rząd już na początku koronakryzysu szybko uruchomił gigantyczne programy wspierające firmy i ratujące miejsca pracy. To przynosi oczekiwane efekty w postaci szybkiego odrabiania strat gospodarki. To jest zdeterminowane tym, że w określonym momencie trafnie podjęliśmy działania o pomocy dla przedsiębiorców, no i wszelkie mechanizmy wsparcia społecznego, które doprowadziły do sytuacji, w której Kowalski statystyczny ma pieniądz, może go wydawać i chce go wydawać. Kolejnym etapem rozwoju ma być Polski Ład - wieloetapowy, kompleksowy program rozwoju Polski, oznaczający m.in. obniżkę podatków, upraszczanie procedur i więcej pieniędzy na inwestycje i na rozwój. Polski Ład jest bardzo dobrym programem, zwłaszcza dla młodych ludzi chcących założyć rodzinę, i dla emerytów. Wsparcie od rządu otrzymał dziś Słupsk w ramach rządowego programu zwiększania szans rozwojowych na lata 2019-2024. Program Rozwoju Ziemi Słupskiej o wartości 115 mln zł, który trafia do poszczególnych samorządów w powiecie słupskim oraz do samego miasta Słupska. Polski Ład to także liczne programy skierowane do rodzin, takie jak przygotowany przez ministerstwo Edukacji "Poznaj Polskę" - dofinansowujący wycieczki po kraju dla uczniów szkół podstawowych i ponadpodstawowych. W ramach tego przedsięwzięcia będziemy dofinansowywać wycieczki jednodniowe do 5000 zł, dwudniowe do 10 tys. zł i trzydniowe do 15 tys. zł. Wnioski o dofinansowanie szkoły będą mogły składać od 6 września. Legendarna trasa nazywana przez kierowców "gierkówką" przeszła do historii. Od dziś kierowcy mogą korzystać z nowego odcinka autostrady między Piotrkowem Trybunalskim i Kamieńskiem. To alternatywa dla mocno wysłużonej trasy, która służyła kierowcom przez 45 lat. Piątek trzynastego to data, z którą słynna gierkówka przestaje istnieć. Nowy odcinek autostrady A1 zastąpił ostatni fragment słynnej, ale wyeksploatowanej już drogi. Ten fakt oznacza, że cały budowany odcinek, i to nie tylko w województwie łódzkim, ale i u naszych kolegów na Śląsku, będzie można pokonać jadąc wygodną, szeroką, równą, betonową jezdnią. Na podobnie przełomowy komunikacyjnie projekt czekają mieszkańcy Świnoujścia, gdzie trwa budowa tunelu pod rzeką Świną. Tunelu, który połączy ze sobą wyspy Uznam i Wolin. Bardzo byłabym zadowolona, bo my co roku przyjeżdżamy. Te wszystkie kolejki tu przed promem znikną. Maszyna zwana wyspiarką wydrążyła już 1000 m tunelu. Pozostało nieco ponad 400 m. Pierwsze samochody będą mogły przejechać tunelem pod koniec przyszłego roku. Roboty zarówno w części drogowej jak i w części tunelowej - nie odnotowujemy specjalnych opóźnień, wszystko dzieje się zgodnie z planem. W decydującą fazę realizacji wchodzą też inwestycje energetyczne jak budowa gazociągu Baltic Pipe. To zdjęcia z rozbudowy tłoczni gazu w Odolanowie. A to już podobne prace lądowe po stronie duńskiej. Jednocześnie cały czas układane są rury na dnie Morza Bałtyckiego. Większość jest już gotowa. Z 275 km tej trasy podmorskiej ponad 200 km jest już ułożone. Można powiedzieć, że w najbliższych tygodniach ta cała część będzie faktycznie gotowa. Inna inwestycja energetyczna ważna dla bezpieczeństwa gazowego Polski to rozbudowa gazoportu LNG w Świnoujściu. Na tym zdjęciu z placu budowy widać już gotową płytę fundamentową, na której stanie trzeci zbiornik do magazynowania gazu. Dzięki temu Polska będzie mogła przyjąć jeszcze więcej gazu skroplonego, a nawet odsprzedać go innym. Uzyskamy ok. 14-15 mld m3 gazu, czyli taką część gazu, która nam w gospodarce polskiej będzie wystarczająca. Dzięki czemu nie będzie trzeba zawierać kolejnego wieloletniego kontraktu gazowego z Rosją. Ten wygasa pod koniec przyszłego roku. I właśnie wtedy Polska ostatecznie uodporni się na gazowy szantaż Moskwy. Cały świat walczy z czwartą falą koronawirusa. Pogarsza się sytuacja m.in. w Chinach, gdzie z dnia na dzień przybywa chorych na COVID-19. Podobnie w USA. Kolejne, amerykańskie miasta wprowadzają restrykcje. W Polsce, minionej doby odnotowano 196 przypadków zachorowań. Tym razem mobilny punkt szczepień przeciwko COVID-19 zaparkował na jednej z plaż w zachodniej Wielkopolsce. Ma ułatwić przyjęcie preparatu tym, którzy jeszcze tego nie zrobili. Dla bezpieczeństwa, po prostu. Na zainteresowanych czekał jednodawkowy preparat firmy Johnson and Johnson. Ja generalnie boję się igły, tak że wolę tylko raz i mieć święty spokój. Na taki "święty spokój" może liczyć ponad 18 mln w pełni zaszczepionych dorosłych Polaków. Ale to i tak wciąż za mało, by mówić o odporności populacyjnej. Trzeba szybko przyjść do punktu, bo jesień już tuż tuż. Przezorny zawsze zaszczepiony. Szczepienie, to jedyny sposób, by skutecznie walczyć z koronawirusem. Tym bardziej, że pojawiają się kolejne jego mutacje, dużo bardziej zaraźliwe. O ile dotychczasowy wariant, jeżeli ulegliśmy zakażeniu, zarażaliśmy 2-3 osoby, to w przypadku wariantu Delta jest to nawet 5-6 osób. Dlatego na akcje szczepienne decydują się kolejne województwa. Mobilne punkty pojawią się m.in. na Mazowszu. Będą docierać przede wszystkim do miejsc takich, które są gorzej wyszczepione. Wybór jest prosty - albo się zaszczepimy, albo już wkrótce grozić nam będzie gwałtowny wzrost zachorowań. W tej chwili dynamika wzrostu tydzień do tygodnia sięga 20%. Dziś w Polsce odnotowano 196 przypadków zachorowań. 6 osób zmarło. My musimy być przygotowani na każdy wariant. Więc tutaj od łóżkowej, od strony leków, tlenów my jesteśmy przygotowani. Ale to od nas zależy, od respektowania zasad higieny, a przede wszystkim od tempa procesu szczepień zależy, czy czekać nas będą restrykcje. Dziś odbył się pogrzeb 14-letniego Ernesta Banacha. Do tragedii doszło we wtorek na rzece Pisa w Piszu w województwie warmińsko-mazurskim. Jeden z jachtów zahaczył wówczas o linię wysokiego napięcia, wskutek czego dwie osoby - sternik i załogant - zostały porażone prądem i wpadły do wody. Prezydent Andrzej Duda nadał pośmiertnie Ernestowi medal "Za Ofiarność i Odwagę". Z jednej strony bohater, a z drugiej strony ogromna tragedia. Ludzie tu obecni, coś o tym świadczy ilość ludzi i cała oprawa. To był bohater. Wskoczył nie zastanawiając się nawet. I taki był Ernest. Po prostu się nie zastanawiał, tylko szedł na pomoc. Zamiast iść zawsze biegłeś. Jakbyś wiedział, że musisz się spieszyć. Żegnamy ciebie, spoczywaj w pokoju. Na zawsze zostaniesz bohaterem. W wieku 91 lat zmarł prof. Julian Eugeniusz Kulski "Goliat", bohater powstania warszawskiego, odznaczony Krzyżem Walecznych. Był synem Juliana Spitosława Kulskiego, wiceprezydenta Warszawy. Jeden z najmłodszych uczestników powstania warszawskiego. Od 1941 roku był członkiem konspiracji w Armii Krajowej o pseudonimie "Chojnacki" oraz "Goliat". Po wojnie pełnił rolę nieformalnego orędownika polskich spraw w USA. W 2007 roku z rąk Prezydenta Lecha Kaczyńskiego odebrał Krzyż Komandorski z Gwiazdą Orderu Zasługi RP. W 2017 roku prezydent Andrzej Duda odznaczył go Krzyżem Komandorskim z Gwiazdą Orderu Odrodzenia Polski za wybitne zasługi dla niepodległości Rzeczypospolitej Polskiej. Oglądają państwo główne wydanie Wiadomości. Zobaczmy, co jeszcze przed nami. Agresja totalnej opozycji zagraża polskiej demokracji. Cały czas docierają do nas niepokojące wieści z Afganistanu. Kraj w błyskawicznym tempie przejmują Talibowie. Są przy tym bezwzględni. Amerykański wywiad miał ostrzegać, że do tego dojdzie, choć nie przypuszczano, że aż tak szybko. Decyzji o wycofaniu swoich żołnierzy prezydent Joe Biden jednak nie cofnie. Od rozpoczęcia tej błyskawicznej ofensywy minął dokładnie tydzień, a Talibowie przejęli już 14 z 34 stolic regionów. I maszerują dalej, bez żadnych zahamowań. Bojownicy siłą wyrzucili mnie z domu. Zabili moich synów, a synowe porwali i zmusili do zaślubin. To tylko jedna z tysięcy takich historii. A sytuacja tylko się pogarsza. Z każdym dniem przybywa ofiar, a ci którym udaje się uciec, najczęściej koczują teraz pod gołym niebem w takich obozach. Zrobili z nas bezdomnych. Nie mamy pieniędzy, by dostać się do Kabulu. Oddałam kierowcy kolczyki mojej synowej. Zachód został wyraźnie zaskoczony tempem przejmowania kraju. Od momentu, gdy ogłoszono, że amerykańscy żołnierze wracają do domu, Talibowie ruszyli do ataku. Dziś kontrolują już zdecydowaną większość kraju, a jeszcze w kwietniu wyglądało to tak. Jakakolwiek opcja, która przejmie kontrolę nad Afganistanem siłą, nie zostanie uznana, nie będzie miała legitymacji i nie uzyska żadnej międzynarodowej pomocy. USA, Wielka Brytania i Kanada wysłały żołnierzy, by pilnie ewakuować swoich obywateli, dyplomatów, a także Afgańczyków, którzy współpracowali z siłami koalicji. Na papierze afgańskie siły bezpieczeństwa liczą blisko 300 tys. dobrze uzbrojonych żołnierzy i funkcjonariuszy, na których wyposażenie i wyszkolenie wydano miliardy dolarów. Ale jak widać nie potrafią zatrzymać Talibów. Najprawdopodobniej doszło do przeszacowania z naszej strony możliwości tworzenia efektywnej siły zbrojnej, siły bezpieczeństwa na modłę zachodnią. Prezydent Joe Biden na pytania o tamten region świata nie chce już odpowiadać. Wcześniej mówił, że decyzji o wycofaniu wojsk nie żałuje. Zmiany w polityce globalnej i priorytety USA zmieniły się na tyle, że wycofali się stamtąd, nie zważając na to, co się stanie dalej w tym regionie. Natura jednak nie znosi próżni. Afganistan to jest miejsce z kupą bardzo cennych minerałów. Już widać, że miejsce Amerykanów chętnie zajęliby Chińczycy. Wiadomo, że Chiny działają zupełnie inaczej. Nie wyślą tam wojska. Ewentualnie będą próbowali to wszystko skorumpować, kupić i sobie podporządkować. W Katarze cały czas trwają rozmowy pokojowe. Ale już chyba nikt nie wierzy, że cokolwiek zmienią. Talibowie nie będą chcieli porozumienia z rządem, który i tak jest tak słaby, że zasadniczo nie ma w tej konfrontacji szans. I żal tylko patrzeć, jak upada kraj, za którego wolność i bezpieczeństwo krew przelało tyłu żołnierzy. Także polskich. Dramatyczna sytuacja w Chicago, które stało się jednym z najbardziej niebezpiecznych miast w USA. Strzelaniny i wojny gangów to w coraz większej części miasta codzienność. Policjanci wręcz masowo odchodzą na emeryturę, a mieszkańcy mają coraz większe pretensje do burmistrz, której ich zdaniem świat przesłania ideologia. Przyszli oddać cześć swojej koleżance, która już nigdy nie wyjedzie na patrol. 29-letnią Ellę French bandyta zastrzelił w tym miejscu podczas drogowej kontroli. Oni nie mogą wykonywać swojej pracy w 100 procentach, ponieważ się boją. Boją się nowych ograniczeń, boją się regulaminu i wszystkiego innego. Opowiada nam Tracy, żona policjanta w Chicago. W mieście, w którym tylko w ostatnią sobotę postrzelonych zostało ponad 60 osób. 8 zginęło. Zwykle chodzi o wojny narkotykowych gangów, które rozrastają się i terroryzują kolejne części miasta. Problem leży w tym, że policja łapie przestępców, a sądy za chwilę ich wypuszczają. Wcześniej poważni przestępcy czekali na rozprawę w areszcie, a teraz tak nie jest. Są z powrotem na ulicach, często tego samego dnia. Od pewnego czasu w sklepach z bronią coraz większy ruch. Z półek znikają pistolety i amunicja. Ludzie są przerażeni i wychodzą z założenia, że skoro przestępczość rośnie, to oni muszą się sami uzbroić. Żeby chronić swoje życie, swoje rodziny, swoje domy i wszystko, co posiadają. To wyrazy wsparcia dla chicagowskiej policji. Tu oświetlone na niebiesko wejście do domu. To oznacza, że mieszka tu policjant i rodzina czeka, aż wróci ze służby. Ludzie szukają spokoju i wyprowadzją się coraz częściej z miasta na jego obrzeża. Zaczęły się te rozróby, niszczenia tego miasta, gdzie my ciężko na to pracujemy. I bym powiedziała, że są osoby, które uciekają troszeczkę do nas tutaj na przedmieście, jak to mówią, Jest tu bardziej spokojnie. Takich miejsc, gdzie jest spokojnie, jest coraz mniej. Rośnie za to liczba tych, w których mieszkańcy suchej nitki nie pozostawiają na burmistrz Chicago. Wydaje się być bardziej zainteresowana dobrobytem przestępców niż normalnych, płacących podatki mieszkańców. Mówi nam Polak, który w chicagowskiej policji służył przez 25 lat. Lori Lightfood zasłynęła kiedyś rasistowską wypowiedzią, gdy stwierdziła, że nie będzie udzielać wywiadów białym dziennikarzom. Ostatnio, gdy przyszła do szpitala odwiedzić rannego policjanta, inni stróże prawa ostentacyjnie odwrócili się do niej plecami. Tam została lekko mówiac zbesztana przez ojca tego policjanta, który powiedział jej mniej więcej, że krew jego syna jest na jej rękach. Lightfood jest pierwszą w historii zdeklarowaną homoseksualistką w fotelu burmistrza Chicago. Coraz częściej zarzuca się jej, że walcząc o słupki poparcia policjantów traktuje jak wrogów. A to ciche przyzwolenie na przemoc. Mieszkańcy winą obarczają swoją burmistrz i trudno się dziwić. W końcu jak na dłoni widać, że w tym przypadku przy zarządzaniu miastem górę wzięła ideologia, a nie bezpieczeństwo. Już nie tylko słowna, ale niestety także i fizyczna. Agresja sympatyków totalnej opozycji narasta. Komentatorzy nie mają wątpliwości, że powrót politycznej awantury i nienawiści na taką skalę nie jest przypadkowy. Wyzywają, opluwają, atakują. Zwolennicy totalnej opozycji i ich agresja na ulicy. Wywieziemy ich na śmietnik! Moi drodzy to już jest czas, w którym należy przejść do czynów! Zamiast dyskusji o sprawach najważniejszych dla Polski - groźby i obelgi. Zamiast programu wyborczego - wulgaryzmy. To Poznań i poseł Koalicji Obywatelskiej Adam Szłapka. Krzyczcie wszyscy! po co tu przyszliście! Widzimy, że tak zwani obrońcy tolerancji, propagatorzy tolerancji mają w sobie tych cech bardzo mało. Widzimy nienawiść, widzimy wezwania do wręcz fizycznej eliminacji. Spiralę nienawiści nakręcają czołowi politycy opozycji. Kukiz jest albo kompletnym durniem, który nie rozumie, co się dzieje, albo sprzedajną szmatą. Totalna opozycja zaszczuwa posłów Kukiz'15 tylko dlatego, że zagłosowali zgodnie z programem wyborczym, który ogłosili już w 2015 roku. Pawła Kukiza bronią Polacy. Powinniśmy zrozumieć tę osobę, dlaczego tak się zachowuje i odnieść się z szacunkiem do tego wszystkiego. Myślę, że zasługuję na szacunek, każdy ma jakieś tam prawo. Myślę, że zasługuję na szacunek. Nie wolno go hejtować, czyli używać słów obraźliwych, wulgarnych, krzywdzących. Nie rozumie tego opozycja, która atakuje Kukiza tylko dlatego, że zagłosował tak, jak obiecał swoim wyborcom. Rzeczywiście jest tak, że te nastroje są świadomie podgrzewane przez jakąś część polityków opozycyjnych. Platforma Obywatelska w internecie umieściła taki wulgarny spot. Mogę takiego słowa użyć? Sk...wysyństwo. Sprzedajna k..., no i tyle. Zdaniem ekspertów chodzi o dehumanizacje przeciwnika, która ułatwi kolejne brutalne polityczne ataki. Jeśli pragniesz zniszczyć przeciwnika ośmiesz go i odczłowiecz. Politycy opozycji nakręcają także działania, które mają na celu finansowe zniszczenie Pawła Kukiza. Każdy, kto ma płytę Pawła Kukiza, powinien mu ją po prostu odesłać. Antyradio oficjalnie og¾osi¾o, ¼e nie b-dzie puszcza¾o utwor#w @pkukiz. O kolejnym przykładzie informuje Radio Poznań. Na internetowym koncie, które należy do jednego z wykładowców Uniwersytetu imienia Adama Mickiewicza, posłów ugrupowania Pawła Kukiza nazwano "kundlami". To nie pierwszy hejterski wpis pana Borkowskiego. Przypomnę, że 2 lata temu w podobny sposób atakował Prawo i Sprawiedliwość. Fala agresji nie pojawiła się przypadkowo. Wychodzimy na pole, żeby się bić. Myślę, że nieprzypadkowa jest zbieżność czasu, osób. Właśnie jest to związane z pojawieniem się Donalda Tuska w Polsce, który ma na koncie w swojej historii, swojej biografii właśnie ten ogromny udział w dzieleniu Polaków. Donald Tusk po powrocie do polskiej polityki nie przedstawił konkretnego programu dla Polaków. Za to coraz mocniej atakuje Polski rząd. Walcząc o zdobycie władzy rozpala społeczne emocje, co otwarcie przyznał w rozmowie z tygodnikiem Polityka. Nie umiesz działać na emocjach w polityce, to daj sobie spokój z marzeniami o zwycięstwie. On przyjechał po to, aby Polskę podpalić. To nie są żarty. codziennie słyszę szczucie w jego języku i czystą nienawiść. Po prostu nie może znieść tego, że przegrywa i że nie potrafi dotrzeć do wszystkich. Hipokryzja, brak wiarygodności, polaryzacja społeczeństwa. Komentatorzy nie mają wątpliwości. Tusk brak merytorycznego programu chce przykryć polityczną awanturą i zamętem. Tusk zapowiedział wojnę polsko-polską. Doprowadzenie emocji do takiego stanu, w którym będzie można być albo po jednej stronie barykady, albo po drugiej. Jeżeli nie jesteś z Tuskiem, jesteś wrogiem, będziesz niszczony. Natomiast wszyscy, którzy są po jego stronie, są zobowiązani do twardej walki, ale takiej, która odbiera godność. Szkodzenie Polsce to zarzuty formułowane także pod adresem byłego celebryty z TVN Szymona Hołowni - politycznego sprzymierzeńca Platformy Obywatelskiej. Jego szkodzącą Polsce narracje powtarzają zagraniczne media, np. w Holandii. PiS dzisiaj razem ze swoimi pomagierami jednym strzałem zniszczył trzy rzeczy: po pierwsze wolność słowa w Polsce. W tym samym czasie Niemcy debatują nad obniżeniem do 10% maksymalnego udziału zagranicznego kapitału w sektorach wpływających na bezpieczeństwo kraju. I tam nikt o zagrożonej wolności nie mówi. Dziś z naszymi medalistami olimpijskimi spotkał się Minister Kultury, Dziedzictwa Narodowego i Sportu profesor Piotr Gliński. 9 na 14 medali na Igrzyskach Olimpijskich w Tokio zdobyli stypendyści programu PFN Team 100. Obejmuje on łącznie 250 sportowców rocznie. To sportowi polscy bohaterowie. Nasz prawdziwy skarb narodowy. To jest grupa szczególna, bo to jest grupa wybitnych młodych sportowców, którzy zostali dostrzeżeni swego czasu przez panią dyrektor, przez Instytut Sportu i zostali stypendystami Teamu 100. To był jeden z pierwszych projektów Polskiej Fundacji Narodowej polegający na wsparciu młodych zdolnych sportowców. Igrzyska Olimpijskie w Tokio były egzaminem dla programu. I to zdanym. Bo z 14 medali Igrzysk Olimpijskich w Tokio aż 9 zdobyli beneficjenci programu PFN Team 100. Oni sami wraz z trenerami dokonują wyboru celowego, czyli czy potrzebują na psychologa, dietetyka, na sprzęt czy na wynajem mieszkania. Sprzęt sportowy, niezbędne kolce do trenowania, wyżywienie, bo trzeba dbać o swoje zdrowie, to też ważne jest. Na leki różne. A nawet na studia, jeśli stypendysta chce się kształcić. To naprawdę duża i skuteczna pomoc - mówią sami sportowcy. Dowodzą tego nie tylko osiągnięcia medalistów z Tokio, ale również innych utytułowanych stypendystów: Igi Świątek czy Ewy Swobody. Niesamowite uczucie. Wchodzę właśnie w taką hierarchię polskich medalistów olimpijskich. To jest pierwszy medal na 800 m w ogóle Polaka w igrzyskach olimpijskich. A emocji nasi sportowcy dostarczyli nam sporo. Wojciech Nowicki! 4 złote, 5 srebrnych i 5 brązowych medali to największy wynik olimpijski Polaków w XXI wieku. Natalia Kaczmarek, Karol Zalewski, Justyna Święty-Ersetic i Kajetan Duszyński! Ja do dziś nie wierzę, że to się stało, że zdobyłam aż dwa medale. Tam jadąc chciałam spełnić swoje marzenia. Swoje marzenia będą mieć teraz szanse spełnić paraolimpijczycy. Za tydzień ruszają Igrzyska Paraolimpijskie w Tokio. Już za chwilę na jasnogórskich błoniach rozpocznie się dwudniowy Festiwal Muzyki Chrześcijańskiej - "Jasna Strona Mocy". To będzie prawdziwa muzyczna i duchowa uczta. Na scenie wystąpi cała plejada gwiazd: Siostra Cristina Scuccia, zwyciężczyni włoskiej edycji "The Voice", franciszkanin ojciec Stan Fortuna z USA, oraz gwiazda specjalna In-Grid. Zaśpiewają dziś na Jasnej Górze podczas pierwszego dnia Festiwalu "Jasna Strona Mocy". Dziękuję Jezusowi, że zostałem zaproszony tu do Częstochowy na ten niesamowity koncert do Królowej Polski. Jestem tutaj całym moim sercem, duchem, całą sobą. To wielka przyjemność śpiewać dla Polaków. Podczas dzisiejszego koncertu odbędzie się plebiscyt na interpretację utworu muzyki chrześcijańskiej. Laureat zostanie wyłoniony w drodze głosowania. Szykuje się coś niesamowitego, bo uczestnicy przyjechali ze wszystkich stron świata. Niektórzy pokonali nawet 10 tys. kilometrów, po to żeby tutaj, na Jasnej Górze, być z nami po jasnej stronie mocy, więc nic innego, tylko dołączcie do nas. Początek transmisji od 20.15 w TVP1. O tej samej porze także jutrzejszy koncert "Abba Ojcze - Pielgrzymi śpiewają ulubione piosenki Jana Pawła II". Podobnie jak rok temu na scenie zaprezentują się znani i lubiani polscy wykonawcy. Z całego serca zapraszam państwa na te dwa piękne dni - 13-14 sierpnia. Festiwal Muzyki Chrześcijańskiej. Jak mawiał św. Augustyn: "Kto śpiewa, ten dwa razy się modli". Ze śpiewem na ustach po wielu dniach drogi do Częstochowy docierają kolejni pielgrzymi. Dziś na Jasną Górę weszło kilkanaście tysięcy pątników. Jest taka radość, że się doszło, że jest już się tutaj. Jestem bardzo wzruszona i cieszę się bardzo, że mogłam dojść i poprosić Mateczkę Maryję o to, po co idę. Dzisiaj, kiedy ci ludzie przybywają w różnych stanach i wiekowych, i powołaniowych, Na "Gościa Wiadomości" z napisami zapraszamy do kanału TVP Info. 