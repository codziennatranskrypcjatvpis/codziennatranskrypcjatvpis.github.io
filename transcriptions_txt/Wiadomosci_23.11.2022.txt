Czy utrzymanie obniżonych cen na gaz jest możliwe? Kolejne ustalenia dotyczące korupcji politycznej na Śląsku już za chwilę. Dobry wieczór, Edyta Lewandowska, Co ma Komisja Europejska do naszych VAT-ów? Grosz to ujmie z budżetu domowego. Eurokraci chcą, żeby Polacy więcej płacili za paliwa. Kolejny rosyjski zmasowany atak rakietowy, Ukraina bez prądu i bieżącej wody. Córka ma bardzo poparzone, potłuczone nogi, twarz. I psychicznie jest właściwie martwa. Nie strzeliłem i to na pewno w tym momencie boli. Po remisie z Meksykiem Polacy wciąż z szansą na wyjście z grupy. ŚPIEW: Polska, Biało-Czerwoni! Polska! Skutki napaści na Ukrainę odczuwa cała Europa, a wysokie ceny surowców uderzają po kieszeni Polaków. Do tej pory chroniła nas rządowa tarcza antyinflacyjna, ale Komisja Europejska nie zgadza się na dalsze utrzymanie obniżonych stawek podatków na prąd, nawozy i paliwa. Po rosyjskiej inwazji na Ukrainę, która spowodowała skokowy wzrost cen paliw, polski rząd znacząco obniżył podatki, żeby ulżyć kierowcom. Chwała za to, bo tacy emeryci, to niestety ciężko by było. Komisja Europejska domaga się jednak powrotu do 23-procentowej stawki VAT-u na paliwa od stycznia. To spowodowałoby gwałtowny wzrost cen, średnio o około złotówkę. Polskie społeczeństwo, polskie firmy są relatywnie wrażliwe na ceny paliw, ponieważ one przekładają się na cenę dóbr ostatecznych, ale wpływają też one na wysokość inflacji. Brak zgody na podniesienie VAT-u oznacza kolejne unijne kary. Dlatego podatek wzrośnie, ale kierowcy mają tego nie odczuć. Chcę, aby przywrócenie stawek VAT i stawek akcyzy nie wiązało się z podwyżkami na stacjach paliw, mam nadzieję, że tak nie będzie. W akcję utrzymania obecnych cen na stacjach paliw włączy się polski koncern multienergetyczny ORLEN. Wykorzystamy efekty synergii zrealizowanych fuzji, by zmiany jak najmniej odczuli kierowcy. W porównaniu do innych państw UE w Polsce zarówno zwykła benzyna, jak i olej napędowy są tańsze - w przeliczeniu - nawet o 3 zł na litrze. Kolejny zmasowany rosyjski atak na ukraińską infrastrukturę energetyczną. W dniu, kiedy Parlament Europejski uznał Rosję za państwo terrorystyczne, Moskwa po raz kolejny udowodniła, że w pełni zasługuje na takie miano. W Kijowie jest nasz korespondent - Tomasz Jędruchów. Po ataku na terytorium całej Ukrainy doszło do blackoutu. Jak sytuacja wygląda w tej chwili? Efekty były tak pwoażne, że cały kraj jest bez wody i prądu. Pracuja ekipy.Już wiadomo, że ni nie będzie prądu. Wyłączono sieć energetyczna w Mołdawii. Parlament Europejski uznał Rosję za państwo sponsorujące terroryzm. W tym samym czasie na całej Ukrainie, oprócz Krymu, został ogłoszony alarm przeciwlotniczy. Rakiety spadły m.in. na Kijów i Lwów. Od energii został odcięty praktycznie cały kraj. Ukraińskie służby starają się natychmiast naprawiać, co się tylko da. Rosjanie jednak wciąż mają rakiety. No niestety mają także swoich szpiegów, którzy obserwują ukraińskie próby naprawy i jeśli gdzieś takie rzeczy zostają przywrócone do działania, to podają to jako kolejny raz cele dla rosyjskich rakiet. Skutki rosyjskiego nocnego ataku na szpital położniczy w Wilniańsku w obwodzie zaporoskim. Zginął m.in. dwudniowy noworodek. Matkę chłopca udało się uratować. Ma bardzo poparzone, czy - nie wiem - potłuczone nogi, twarz... I psychicznie jest właściwie martwa. Prądu, wody i ogrzewania nie ma też w niedawno wyzwolonym i znów ostrzeliwanym przez Rosjan Chersoniu. Władze wzywają mieszkańców do ewakuacji. Kreml kolejny raz udowadnia, że ma w głębokim poważaniu, co o nim mówi świat. Właśnie przygotowuje się do kolejnej mobilizacji. Rosja cały czas myśli w tym schizofrenicznym układzie, że Zachód jest zły, że Zachód czyha tak naprawdę na Rosję, więc nie wyobrażam sobie, aby generałowie pozwolili na eliminację np. wszystkich zasobów stacjonujących na granicach z państwami NATO-wskimi, stąd potrzeba po prostu nowych żołnierzy. W założeniu 3-dniowa wojna Putina trwa już 273. dzień. Mimo że, jak ujawnił w wywiadzie dla CNN były premier Wielkiej Brytanii Boris Johnson, Francja była pewna, że nie wybuchnie, a Niemcy liczyli na ukraińską porażkę. Najwięcej krytyki ze strony Borisa Johnsona dotyczyło Niemiec i tutaj m.in. cytat: Niemcy uważali, że jeśli agresja ma nastąpić, to lepiej, żeby wszystko szybko się skończyło, a Ukraina się poddała. Nie poddała się. Mężnie, płacąc ogromną cenę, wciąż opiera się rosyjskim terrorystom. Polska wysyła notę dyplomatyczną do państw UE, NATO i Rady Europy. To blisko 50 krajów. Ich władze zostaną poinformowane o postawie Berlina, który unika odpowiedzialności i wypłaty zadośćuczynienia Polakom za niemieckie zbrodnie z czasów II wojny światowej. Polska otwiera międzynarodową dyskusję o postawie Niemiec, które nie chcą rozliczyć się z nami za zbrodnie z czasów II wojny światowej. Rząd wysyła notę dyplomatyczną do blisko 50 państw z informacją o stratach wycenionych na ponad 6 bln 220 mld zł, które spowodowali Niemcy. Uznaliśmy, że należy poinformować naszych partnerów z UE, NATO, ale także Rady Europy o polskim stanowisku, o przesłankach polskich żądań, a także o podstawach prawnych, faktycznych i moralnych wysłania naszej noty dyplomatycznej do państwa niemieckiego. Nawet 3,5 mln zł otrzyma jednostka samorządu terytorialnego na renowację zabytkowego budynku - np. domu kultury czy szkoły. To jest naprawdę rewolucyjna decyzja, piękna decyzja i bardzo odpowiedzialna decyzja. W ramach Rządowego Programu Odbudowy Zabytków każdy samorząd może złożyć 10 wniosków w 3 kategoriach. Do 150 tys. zł, 500 tys. i 3,5 mln zł na prace konserwatorskie obiektów wpisanych do rejestru zabytków. Dzięki programowi uda się uratować cenne obiekty z małych ośrodków wiejskich i miejskich, które często znajdują się w katastrofalnym stanie. Ten program pozwoli nam naprawdę ujrzeć piękno Polski w każdym jej zakątku. Polska otrzyma fundusze na wdrażanie nowych technologii. UE przeznacza na ten cel ponad 2 mld euro - podkreślił minister rozwoju i technologii podczas Rethink Digital Summit w Łodzi poświęconemu innowacjom. One będą miały wsparcie rządu o tyle, że będziemy je finansować ze środków publicznych, będziemy wspierać te procesy z punktu widzenia programów, które będą dedykowane przedsiębiorcom. Uber w Polsce odpowiada na coraz częstsze przestępcze zachowania kierowców świadczących usługi przewozu poprzez aplikację. Teraz firma chce stworzyć standardy bezpieczeństwa dla całej branży i zaczyna od siebie. Przetestujemy naście, może dziesiąt tysięcy kierowców, zweryfikujemy. "Nigdy nie przepadałem za PO. Ich rządy uważałem za złe dla Polski i dla Śląska" - tak o największej partii opozycyjnej mówił jeszcze kilkanaście miesięcy temu Jakub Chełstowski - marszałek województwa śląskiego, który właśnie odszedł z PiS i przeszedł na stronę opozycji. Zmiana o 180 stopni to jedno z najdelikatniejszych określeń wolty, jakiej dokonał marszałek województwa śląskiego. Jakub Chełstowski przeszedł na stronę opozycji. Tej samej opozycji, którą przez ostatnie lata ostro krytykował. Ja np. nigdy nie przepadałem za PO, ale też w Polsce rządzili. Uważałem, że to jest złe dla Polski i dla Śląska. Mocnych oskarżeń pod adresem PO ze strony śląskiego marszałka było więcej. Trudno mówić tutaj o jakimś modelu współpracy. Ja też nie widzę żadnych inicjatyw z ich strony, które by były bardzo merytoryczne. Przeważnie to jest próba grania na jakichś naprawdę niskich instynktach politycznych. Z politykami PO toczył też ostre spory w sieci. Dzisiaj ten sam Chełstowski przy owacjach ze strony tego samego Borysa Budki przechodzi na stronę opozycji. I nie potrafi przekonująco wytłumaczyć, dlaczego porzucił PiS. Ja uważam, że model współpracy się wyczerpał. Nie brakuje jednak opinii, że prawdziwym powodem tej wolty było stanowisko, jakie Chełstowski uzyskał w sierpniu. Tu mówimy o interesie prywatnym marszałka Chełstowskiego. Przecież nie jest tajemnicą, że otrzymał radę nadzorczą jednej ze spółek miejskich podległych prezydentowi Opola Arkadiuszowi Wiśniewskiemu. Który jest powiązany z PO. Musimy uważniej obserwować ludzi, którzy są wysuwani na wysokie stanowiska. Będziemy się jeszcze bardziej przyglądali różnego rodzaju powiązaniom, bo to często wpływa na sytuację - mówi prezes Prawa i Sprawiedliwości. I podkreśla: Jednak komentatorzy są przekonani, że wolta na Śląsku nie będzie miała znaczenia w kontekście ogólnopolskiej polityki. Moim zdaniem po prostu kilka osób uznało, że to jest moment, w którym chcą pomyśleć o osobistych korzyściach, a wiedzą, że w obozie Zjednoczonej Prawicy na coś takiego przyzwolenia nie ma, więc zapisały się tam, gdzie te korzyści są łatwiejsze do uzyskania, gdzie jeden prezydent da miejsce w radzie nadzorczej, a my się zrewanżujemy i tak rączka rączkę myje. A o kolejnych takich układach w miastach rządzonych przez PO dowiadujemy się niemal każdego tygodnia. Od władz województwa śląskiego zależy np. miejsce w radzie nadzorczej lotniska w Pyrzowicach. Zasiada tam Andrzej Dziuba - prezydent Tychów, który należy do ruchu Tak! Dla Polski. Tego samego, do którego przeszedł właśnie marszałek Chełstowski. O prezydencie Tychów głośno było przed miesiącem, gdy media ujawniły "wehikuł finansowy" - wzajemne załatwianie sobie posad w miejskich spółkach, z udziałem m.in. Jacka Sutryka, prezydenta Wrocławia. A teraz przenosimy się do Kataru. Na miejscu mundial obserwuje Michał Adamczyk. Dobry wieczór. 4. dzień mundialu i kolejne 4 mecze. Wśród nich m.in. porażka Niemców z Japonią. 1:2. Najnowsze informacje z Dohy, w tym informacje płynące z polskiego obozu, już za chwilę w "Wiadomościach Extra". Witamy ze stadionu Ahmad Bin Ali w Al Rayyan. Czerwone Diabły kontra Klonowe Liście - mecz Belgia-Kanada. Kanada wraca na mundial po 36 latach. Wierzą w sukces i chcą rzucić wyzwanie europejskiemu faworytowi. Mamy nadzieję, że to będzie mecz godny zapamiętania. Kanada to nieznana drużyna wielkich marzeń. Ten mecz znaczy dla nich ogromnie wiele. Znacznie więcej klonowych liści na trybunach niż flag belgijskich. Często zobaczymy Kanadę grającą w ustawieniu 4-4-2. O Belgach wiemy już wiele. Nie wiemy ile wytrzyma dziś Eden Hazard, który ostatnio krytycznie wypowiedział się o własnej formie. Podkreślił, że kontuzje odcisnęły na nim piętno i nie jest już w pierwszej dziesiątce światowej piłki. 