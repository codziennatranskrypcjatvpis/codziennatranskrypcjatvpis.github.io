Dziś świętowanie odzyskania niepodległości. 11 listopada 104 lata temu to był historyczny dzień. Naród doczekał się ojczyzny, która wróciła na mapy świata. Marta Kielczyk, dobry wieczór państwu. Od obchodów narodowego święta zaczynamy "Wiadomości". Po 123 latach zaborów, wraz z zakończeniem I wojny światowej, Polska stała się wolna i niepodległa. Dziś pamiętamy o tamtym uniesieniu, zjednoczeniu i o ojcach niepodległości, których dzieliło wiele, ale łączyła wola walki o ojczyznę. Stąd tak wiele uroczystości. Hymn narodowy i uroczysty przegląd wojsk. 104. rocznica odzyskania przez Polskę niepodległości. Tu, na placu Piłsudskiego w Warszawie, w szczególnym dla Polski i Polaków miejscu prezydent Andrzej Duda mówił, że niepodległość nie jest dana raz na zawsze i trzeba ją pielęgnować. Rzeczywistość zwłaszcza ostatnich lat w bardzo gwałtowny sposób uświadomiła nam, co to znaczy mieć i nie mieć wolne, suwerenne i niepodległe państwo, co to znaczy mieć i nie mieć niepodległość. Prezydent dziękował Polakom za okazane serce naszym ukraińskim sąsiadom, za to, że w chwili próby dali przykład patriotyzmu i solidarności, pomagając brutalnie napadniętym Ukraińcom. Goszczący na uroczystościach prezydent Litwy mówił o wielkim duchu narodu polskiego, który w walce o wolność przelewał krew. II Rzeczpospolita powstała z ogromnego pragnienia wolności narodu polskiego. Bronić jej mogła jedynie bezgraniczna odwaga i poświęcenie waszych przodków. Polacy zawsze słynęli ze swojej odważnej i niezależnej postawy. To symboliczny moment. Prezydenci Polski i Litwy na Zamku Królewskim w Warszawie oglądają obraz "Hołd ruski". 29 października 1611 roku pokonany przez Polaków car rosyjski Wasyl IV padł na kolana i błagał o litość polskiego króla Zygmunta III Wazę. 104 lata temu, 11 listopada 1918 roku, Polska odzyskała niepodległość. Po 123 latach zaborów nasz kraj powrócił na mapę świata. Choć Polacy ojczyznę zawsze nosili w sercu. Dzięki niepodległości możemy być sobą, cieszyć się wolnością, planować na własnych zasadach, być gospodarzami we własnym domu. W Świątyni Opatrzności Bożej msza za ojczyznę z udziałem najważniejszych osób w państwie. A przed pomnikami ojców niepodległości kwiaty złożyli m.in. prezydent Andrzej Duda, marszałek Sejmu Elżbieta Witek i prezes PiS Jarosław Kaczyński. Wielkość ludzi, którzy wtedy stali na czele naszego narodu, polega na tym, że chcieli polskiej niepodległości, ale przede wszystkim na tym, że w tej niebywale trudnej sytuacji, Z okazji Narodowego Święta Niepodległości prezydent wręczył odznaczenia państwowe zasłużonym Polakom, uhonorował m.in. księdza Jana Sikorskiego i artystę Jana Pietrzaka Krzyżem Wielkim Orderu Odrodzenia Polski, a walczącego o pamięć historyczną Czesława Nowaka - Krzyżem Komandorskim Orderu Odrodzenia Polski. 11 listopada to wielkie święto Polaków, święto odzyskanej wolności. Niech Pan Bóg ma w swojej opiece Polskę, niech Pan Bóg ma w swojej opiece wszystkich naszych sąsiadów, którzy są naszymi braćmi i sojusznikami. Niech Pan Bóg ma w swojej opiece naród polski. Niech żyje Polska! Prezydenci Polski i Litwy Andrzej Duda i Gitanas Nauseda będą dziś gośćmi "Wiadomości". Biało-czerwono w kraju, biało-czerwono na ulicach Warszawy. Morze ludzi, tysiące flag. Całe rodziny manifestowały przywiązanie do wspólnoty. O spokojnych obchodach mówią zarówno przedstawiciele miasta, jak i policji. Co to jest niepodległość? Teraz wiem już na pewno. I o to właśnie tu chodzi. By nasze dzieci wiedziały, co to jest niepodległość, polskość i patriotyzm. Chciałbym mu pokazać, że patriotyzm jest dla nas jako rodaków ważny. Żeby pokazać młodemu pokoleniu, dziecku mojemu, żeby te wartości wynosił, żeby nie zapomniał, że to jest Polska. Dzisiejsze święto było wielką manifestacją patriotyzmu Okazją do spędzenia czasu razem z innymi Polakami. Super być wspólnie wśród Polaków. To jest patriotyzm. Niestety nie zawsze tak było. W czasach rządów PO prowokatorzy wielokrotnie brutalnie zakłócali Marsz Niepodległości. Do brutalnych prowokacji używana była również policja. Na marszu w 2011 roku policjant w cywilu kopie bezbronnego przechodnia. A szef rządu nazajutrz wyraża uznanie. Policja wykazała się bardzo dużą kompetencją. Jestem pełen uznania dla policji. Ale nikt nie spodziewał niczego innego po autorze słów: "polskość to nienormalność". Celem Donalda Tuska było zniechęcenie Polaków do demonstrowania polskości 11 listopada. Robili to przez cały czas, jak była przy władzy koalicja PO-PSL. Od 2015 roku nie ma żadnych problemów. Ale nawet po utracie władzy w 2015 roku politycy PO, którzy cały czas rządzą Warszawą, próbują utrudnić organizację patriotycznej manifestacji. Nie tak powinno wyglądać stulecie niepodległości. Stąd decyzja o zakazie. Polacy manifestujący dumę z niepodległej ojczyzny drażnią też eurokratów, którzy wyjątkowo ohydnie obrażają polskich patriotów. 60 tys. faszystów przeszło ulicami Warszawy, neonazistów, zwolenników białej rasy. Nic więc dziwnego, że wielu Polaków obawia się, że po ewentualnym przejęciu władzy przez polityków opozycji takie patriotyczne manifestacje będą zakazane. Może się okazać, że już marszu nie będzie, bo są takie różne pogłoski. Chcieliśmy pokazać dzieciom, żeby przynajmniej raz byli na tym marszu. Pikniki i koncerty. Biegi i warsztaty. Ile osób, tyle pomysłów na świętowanie rocznicy odzyskania niepodległości. Dlatego uroczystości nie brakowało w całym kraju po pandemicznej przerwie. Dokładnie 104 lata temu Polska wróciła na mapę Europy i świata. Odzyskanie niepodległości byłoby niemożliwe bez dogodnej koniunktury międzynarodowej, a więc upadek rządów trzech zaborców, ale ta dogodna koniunktura międzynarodowa by nie wystarczyła, gdyby naród polski nie był gotowy. 11 listopada 1918 roku Józef Piłsudski przejął z rąk Rady Regencyjnej władzę nad wojskiem. Do narodzenia się II Rzeczpospolitej doprowadził ogromny wysiłek wielu pokoleń Polaków, ale także współpraca i zjednoczenie mimo podziałów tzw. ojców niepodległości. To są ludzie, którzy dla dobra wspólnego, pro publico bono, stwierdzili, że trzeba te spory odsunąć na plan dalszy, trzeba się porozumieć. Dziś w całym kraju wybrzmiewała pieśń, którą znamy doskonale. Z ziemi włoskiej do Polski. Za Twoim przewodem złączym się z narodem. Orkiestry. Kapele. Kolorowe parady i polonez. Wszystko to czekało na uczestników Festiwalu Niepodległa na Krakowskim Przedmieściu. Świętowaliśmy także na sportowo. W 32. Biegu Niepodległości wystartowało ponad 10 tys. uczestników. Świetny klimat, wszyscy kibicują i to jest najlepszy sposób na świętowanie niepodległości. Dzisiaj moja córka kończy 25 lat, bo się urodziła 11 listopada i chciałam uczcić to święto i przyjechałam na "dziesiątkę" z Olsztyna. Wiele atrakcji czekało także na zgromadzonych przed Stadionem Śląskim w Katowicach. W tym m.in. przeloty samolotów wojskowych, wystawa militariów czy gry i zabawy dla dzieci. Jest bardzo wesoło, jest dużo rodzin z dziećmi, tak jak powinno być przy okazji tego święta. Patriotycznie także w Białymstoku. To koncert "Dziękujemy za ochronę granicy RP" dedykowany żołnierzom, którzy dzień w dzień strzegą bezpieczeństwa naszego kraju. To jest podziękowanie dla żołnierzy, dla funkcjonariuszy, ale także podziękowanie dla wszystkich Polaków, dla tych, którzy stanęli murem za polskim mundurem. My świętujemy wolność, nasi sąsiedzi jej bronią. "Ukraińcy zawsze będą pamiętali pomoc Polaków. Wasz kraj to nasza siostra" - takie słowa z okazji Święta Niepodległości po polsku skierował do nas prezydent Ukrainy. Odwołań do walki naszych sąsiadów o wolność nie brakowało podczas obchodów w różnych częściach Europy i świata, gdzie powiewała polska flaga i brzmiał hymn. Złączym się z narodem... Polacy mieszkający we Włoszech i pielgrzymi odśpiewali hymn państwowy w kościele św. Stanisława w Rzymie. Jest przepięknie na obczyźnie tak wysłuchać. I to jednoczy Polaków. Mazurek Dąbrowskiego został napisany podczas formowania polskich legionów pod koniec XVIII wieku na terytorium obecnych Włoch. Te słowa hymnu "z ziemi włoskiej" brzmią w sposób niezwykły i magiczny. Pamięć o walczących o niepodległość i podtrzymujących narodowy język i kulturę w czasach zaborów nie słabnie wśród Polaków na Litwie. W kraju, na kresach czy za oceanem pamięć i przywiązanie do wolności takie same. Dla wolności warto poświęcić wszystko. Historyczne losy narodu i położenie geograficzne naszego kraju sprawiły, że Polska odgrywała i odgrywa dziejową rolę, na którą wskazywano podczas obchodów Święta Niepodległości w Waszyngtonie. Może naszym odwiecznym powołaniem jest zatrzymywać nadchodzące zło i nie pozwalać mu, by zalało Europę. To czytelne odwołanie m.in. do wojny na Ukrainie i wsparcia, które sąsiadom udziela Polska. Patrząc na nasze państwo i jego historię, Ukraińcy mogą czerpać pokrzepienie w swojej walce o niepodległość - takie przesłanie popłynęło dziś z cmentarza w Bykowni. Nie ma czegoś takiego jak pułapka historii. Nie ma czegoś takiego jak przeklęta geografia. Można, jeśli się wierzy i szanuje swoje tradycje, swoją kulturę, swój język, swoją wiarę, można się z tego wyrwać. W tych dniach Polacy na Ukrainie gromadzą się w wielu innych miejscach. M.in. w Iwanofrankowsku, czyli dawnym Stanisławowie. Modliliśmy się o pokój, o życie. Modliliśmy się za tych, którzy ginęli, walcząc o polską niepodległość i którzy teraz giną o niepodległość Ukrainy. Przesłanie do Polaków w dniu narodowego święta po polsku skierowali prezydent i premier Ukrainy, którzy dziękowali za pomoc dla swojego kraju. Ukraińcy zawsze będą pamiętali. Wasz kraj - nasza siostra. My, Ukraińcy i Polacy, dobrze znamy cenę naszej niepodległości. Słowa pełne wdzięczności dla Polaków, wraz ze wzruszającym filmem opublikowała także pierwsza dama Ukrainy. W głównym wydaniu "Wiadomości" będzie jeszcze... O 11 listopada nietypowo. Gęsina, comber i rogale - czyli wszystkie smaki Święta Niepodległości. Ale najpierw flaga, którą znaczą odbite tereny Ukraińcy. Ukraińskie siły zbrojne dziś w południe wkroczyły do Chersonia. Ostatnia doba to szaleńczy pościg za wycofującymi się rosyjskimi oddziałami, które w wielu miejscach poniosły poważne straty. Już nad ranem na pomniku w centrum miasta ktoś powiesił ukraińską flagę. Mimo ostrzeżeń i apeli o pozostanie w domach mieszkańcy tłumnie witają wyzwolicieli. Zagrożenie jednak nie minęło. Duża liczba raszystów nie mogła przekroczyć Dniepru. Zrzucili mundury i ukrywają się w cywilnych ubraniach. Niemal na pewno będą przygotowywać prowokacje w Chersoniu. Niepewna jest sytuacja wokół tamy w Nowej Kachowce. Tam Rosjanie mieli jeszcze utrzymać przyczółek, ale w tym przypadku ukraińskie postępy są kwestiami nawet nie godzin, a minut. Wygląda na to, że Putin poniósł poważną porażkę. Właściwie można powiedzieć, że to jest nawet pewien rodzaj klęski. Z drugiej strony to jednak wciąż prawy brzeg Dniepru. Na lewym nadal trwają zacięte walki. Mimo to nawet dzisiaj naczelne dowództwo sił zbrojnych Ukrainy zwróciło się bezpośrednio do sojuszników z Polski. W imieniu Sił Zbrojnych Ukrainy składam serdeczne gratulacje Doskonale zdają sobie z tego sprawę Amerykanie. Otrzymaliśmy nowy pakiet militarnego wsparcia ze Stanów Zjednoczonych. Najważniejsze - systemy obrony przeciwlotniczej. To, czego potrzebujemy. Mimo to do odbicia Melitopola, Mariupola czy Berdiańska droga bardzo daleka. Rosjanie skrócili front i mimo strat będą mogli przegrupować siły na inny odcinek. Ukraina otwiera swoje granice dla polskich badaczy, którzy chcą odnaleźć i godnie upamiętnić ofiary II wojny światowej. Jest oficjalna zgoda ukraińskich władz na prace poszukiwawcze i ekshumacyjne Polaków zamordowanych na terenie Ukrainy przez UPA. Na terenie dzisiejszej Ukrainy jest wiele miejsc, gdzie pochowane lub po prostu zakopane są szczątki Polaków - ofiar ukraińskich nacjonalistów z UPA. Polskie władze i instytucje od lat starały się o możliwość odnalezienia naszych rodaków oraz ich godnego pochówku. Mamy zgodę na prowadzenie prac poszukiwawczych na terenie jednej miejscowości, nieistniejącej już zresztą. To jest dawna wieś Puźniki. Z 12 na 13 lutego 1945 roku UPA wymordowała około 100 mieszkańców polskiej wioski. Ich ciała zostały wrzucone do dołu. Żyje już nieliczna grupa osób, które pamiętają ten pogrzeb i ten napad, w związku z tym my mniej więcej wiemy, gdzie ta mogiła może się znajdować. Zarówno w Puźnikach, jak i kilkudziesięciu innych miejscach na Ukrainie historycy, działacze społeczni i harcerze prowadzili przed laty prace renowacyjne na cmentarzach. Prace na cmentarzu w Puźnikach myślę, że otworzą i dadzą szansę do uruchomienia również tego typu prac archeologiczno-poszukiwawczych czy wręcz ekshumacyjnych, tam gdzie zostały one przerwane kilka lat temu. Kijów, który przed laty zamknął granice dla polskich badaczy, teraz daje nadzieję na nowe otwarcie. Zostaliśmy w ostatnim czasie oficjalnie notą poinformowani przez stronę ukraińską, że strona ukraińska wyraża zgodę na rozpoczęcie prac poszukiwawczych na terytorium Ukrainy. Na odnalezienie i godny pochówek czeka kilkadziesiąt tysięcy polskich ofiar, w bestialski sposób wymordowanych w ramach ludobójstwa, nazwanego rzezią wołyńską. Odnalezienie polskich ofiar i oddanie im czci pozwoli zamknąć bolesny rozdział w historii Ukrainy i Polski oraz dodatkowo wzmocnić relacje naszych narodów i państw. Święto Niepodległości, obchodzone w czasie, gdy nasi sąsiedzi muszą bronić swego kraju w wyniku rosyjskiego ataku, uświadamia tym bardziej, że wolność nie jest dana raz na zawsze. Stąd z jednej strony modernizacja polskiej armii, z drugiej nasze otwarte serca i domy dla ukraińskich uchodźców i mobilizowanie Europy do solidarności z zaatakowanymi. Ten egzamin zdaliśmy wzorowo jako państwo, jako naród i jako społeczeństwo. Po ataku putinowskiej Rosji na Ukrainą polską granicę przekroczyło ponad 7,5 mln uchodźców. Bardzo dziękujemy Polakom, Polsce. Polska sprawnie zorganizowała też gigantyczne wsparcie militarne i humanitarne dla walczących Ukraińców. Bardzo dziękujemy Polakom. To, co dla nas zrobiliście... To jest coś, z czego będą dumne nasze dzieci, nasze wnuki. Obroniliśmy też zaatakowaną hybrydowo granicę polsko-białoruską. Zbudowaliśmy szczelną zaporę. Trwa budowa kolejnej - na granicy z Rosją. Rok 2022 był też przełomowy dla polskiej armii. Polska kupuje najnowocześniejszą broń, a liczba polskich żołnierzy ma wzrosnąć do 300 tys. Budujemy najnowocześniejszą armię natowską opartą o technologię amerykańsko-koreańskie. Zbudowaliśmy też przekop Mierzei Wiślanej czy gazociąg Baltic Pipe. Tak samo poradzimy sobie z innymi problemami, choćby realizując program budowy elektrowni nuklearnych. To dowody na to, że polskie władze skutecznie wzmacniają niepodległość i bezpieczeństwo naszej ojczyzny. To jest zasadnicza różnica w porównaniu z rządami sprawowanymi przez poprzednie gabinety, poprzednie koalicje, przez rząd PO. Politycy opozycji próbowali zablokować niemal wszystkie inicjatywy, których celem jest umocnienie polskiej wolności, poczynając od obrony wschodniej granicy, poprzez rozbudowę armii... Niektóre z umów, mówię z całą odpowiedzialnością, może trzeba będzie zerwać. Mamy ważne kontrakty rosyjskie, to wiadomo, że norweskiego gazu za dużo nie potrzebujemy. Taka postawa - zdaniem komentatorów - jest efektem strategii polityków opozycji, którzy podporządkowali się niemieckiej wizji Europy. Komentatorzy są zdania, że ta niechęć do wzmacniania polskiej suwerenności jest na rękę zbrodniczej Rosji. Gazowy szwindel stulecia z 2010 i najdroższe ceny gazu w Europie czy w końcu umorzenie ponad miliarda złotych długu Gazpromowi. Za te pieniądze Rosjanie mordują dzisiaj Ukraińców. Rząd PO-PSL planował też sprzedaż Lotosu Rosjanom, oddał im śledztwo smoleńskie czy likwidował jednostki wojskowe na wschodzie Polski. Był czytelny plan obniżenia pozycji Polski, wpasowania w niemiecko-rosyjską strefę wpływów. Dlatego - zdaniem prezesa PiS Jarosława Kaczyńskiego - polscy patrioci stoją dziś przed trudnym zadaniem. Był czytelny plan obniżenia pozycji Polski, wpasowania w niemiecko-rosyjską strefę wpływów. To się nie udało. Opozycja nie rezygnuje jednak z walki o przejęcie władzy. Dlatego - zdaniem prezesa PiS Jarosława Kaczyńskiego - polscy patrioci stoją dziś przed trudnym zadaniem. Jest koniczność uzyskania tego ostatecznego wyniku, czyli naszego sukcesu, upewnienia się, że jesteśmy i będziemy niepodlegli, że nie znajdziemy się pod niczyim butem. Tak ważne święto jak dzisiejsze to okazja do zjednoczenia. Dbanie o niepodległość to oczekiwanie wspólnoty wobec polityków. Jak dzisiejsza klasa polityczna traktuje patriotyzm? Święto Zakochanych w Polsce. Takiego święta narodowego w Polsce nie ma. Jest Narodowe Święto Niepodległości, ale jego nazwy Donald Tusk nie wymienia. Być może nieprzypadkowo. Nie mówi o niepodległości, bo to słowo nie istnieje w jego słowniku z powodu rozmaitych jego powiązań zagranicą, zwłaszcza z Niemcami. Zamiast manifestowania dumy z niepodległej Polski, Tusk nagrał krótkie wystąpienie pełne frazesów o świetlanej przyszłości, jaka rzekomo pod jego rządami ma czekać Polaków i Polskę. Może być najlepszym miejscem do życia dla naszych dzieci, wnuków, dla nas wszystkich. Zdaniem komentatorów najnowszy spot Tuska... Musimy tylko wygrać te wybory. ...do złudzenia przypomina narrację wyborczą PO z 2007 roku. Życie stanie się znów jasne, ciepłe, przyjazne. Tyle, że wtedy przedwyborcze obietnice Tuska zostały szybko zweryfikowane. Szef PO obiecywał Polakom radykalny wzrost poziomu życia. Już wkrótce Polacy zaczną wracać z emigracji, bo praca tu będzie się opłacać. W rzeczywistości symbolem rządów Tuska było wysokie, sięgające nawet 15% bezrobocie. Od trzech lat szukam, nie mogę znaleźć. To jest tak jak trafić szóstkę w totka, ciężko, bardzo ciężko. Umowy śmieciowe i praca do śmierci - jak wielu Polaków nazwało podniesienie wieku emerytalnego, dla kobiet aż o 7 lat. W efekcie zamiast obiecywanych powrotów była kolejna fala emigracji zarobkowej z Polski. Człowiek jedzie, bo musi. Gdybym nie musiał, ja bym chętnie tutaj był. Będą nas leczyć dobrze zarabiający lekarze i pielęgniarki. To obietnica. A tak wyglądała rzeczywistość. Ta służba zdrowia jest chora po prostu. Nie pacjenci, tylko służba zdrowia jest chora. Strajki lekarzy i pielęgniarek. Kilkunastogodzinne kolejki w przychodniach i ludzie mdlejący na szpitalnych korytarzach. Ja naprawdę potrzebuję pomocy. Mój mąż jest po dwóch udarach i ma parkinsona. Czy ja mogę być... Ja nie mogę. Dobrze zarabiający nauczyciele będą uczyć nasze dzieci. W tym przypadku rzeczywistość też brutalnie zweryfikowała obietnice Tuska. Zamiast podwyżek Tusk na kilka lat zamroził płace w budżetówce. Mamy być solą tej ziemi, a obawiam się, że w tej chwili jesteśmy solą w oku pana premiera. Dobrze zarabiający policjanci będą dbać o nasze bezpieczeństwo. Nie ma żadnych podwyżek, policjanci mało zarabiają, jest stresowa praca, ciężka praca. W latach 2008-2015 zlikwidowano połowę z 817 posterunków policji. W efekcie tego polska policja działa o wiele sprawniej. Przy bezpiecznych drogach wyrosną nowoczesne stadiony. W tym przypadku Tusk również nie ma czym się pochwalić. Sztandarowe inwestycje jego rządu szybko zaczęły się rozpadać. Z lotu ptaka widać najlepiej, jak gigantycznym przedsięwzięciem są autostrady. Najpierw drogi - jak pękający wiadukt na skrzyżowaniu autostrad A1 i A2 czy zapadająca się trasa S7 koło Miłomłyna. Wyrosną nowoczesne stadiony. A właśnie okazało się, że wybudowany przez rząd Tuska za blisko 2 mld zł Stadion Narodowy nie nadaje się do użytku. Oddajemy jedną z największych konstrukcji w historii Polski. Wszystko przez poważną awarię dachu. Jest problem w postaci rysy na jednym z elementów stalowych, do których dach ten otwierany jest przymocowany. Eksperci obawiają się, że dach stadionu w każdej chwili może runąć na trybuny. Podjęliśmy jedyną słuszną w tej sytuacji decyzję o natychmiastowym zamknięciu Stadionu Narodowego. Mecz Polska - Chile, który miał odbyć się w środę, musi zostać przeniesiony na inny obiekt. Ale Tusk nadal zapewnia, że tylko on i PO potrafią sprawnie zarządzać Polską. Życie stanie się znów jasne, ciepłe, przyjazne. Ciepłe i przyjazne nie było zachowanie służb podległych Tuskowi wobec protestujących górników. Słynne kłamstwo, że rząd Ewy Kopacz strzelał do górników. Jakoś ja nie zauważyłem żadnego rannego górnika. Strzelali, nawet nie patrzyli, do kogo strzelają. Strzelali na oślep, tak jak tylko im to wypadło. Tutaj są dowody na to. Proszę zobaczyć. Jest 5 ludzi na okulistyce. Ale żeby strzelali po nogach, to jeszcze pół biedy, ale strzelali na oślep, jak im się podobało. Nikt nie został ranny, po co pan powiela takie bzdury. Macie dosyć kłamstwa - ja też. Wyborcy również. 11 listopada to nie tylko pochody, parady i marsze. Narodowe Święto Niepodległości ma też bogatą tradycję kulinarną. Na stołach króluje gęsina, a na deser oczywiście rogale świętomarcińskie. Tydzień Kuchni Polskiej to specjalna oferta na 11 listopada, którą przygotowały restauracje w całej Polsce. Skupiliśmy się na tym, aby to były potrawy serwowane kiedyś. Dlatego w menu są raki, jest zupa rakowa, comber jagnięcy z ziemniakiem i wędzoną śmietaną. Mamy też opcje wege, kaszotto buraczane. Chętnych, aby skosztować przysmaków, nie brakuje. Rosół, schabowy, typowy polski obiad. I bigos. Dzieci bardzo zadowolone są z takiego jedzenia. Dziś na stole nie mogło zabraknąć również gęsiny. Oczywiście gęś pieczona, jabłuszko, śliweczka z doliny dolnej Wisły. Okrasa gęsia, czyli gąska mielona. Sól, pieprz, czosnek, majeranek, cząber. Pieczona, nadziewana, duszona. Ilu kucharzy, tyle przepisów. Gęsina, jeśli chodzi oczywiście o takie dania obiadowe, a na deser to rogal świętomarciński. Cukiernicy już od kilku dni pracowali pełną parą, aby dziś rogale były świeże i pachnące. Taki nie bardzo duży i musi być taki typowo poznański. Musi mieć dużo białego maku i być taki słodki, że czwartego już nie dam rady. Legenda głosi, że takiego rogala trzeba zjeść, żeby cały następny rok był szczęśliwy. A na koniec uczta dla miłośników dobrego kina, czyli zaproszenie na telewizyjną premierę filmu "Legiony" o 22.15 w Jedynce. Film pokażemy też w paśmie familijnym - w niedzielę o 14.25 również w Jedynce. Burzliwa historia. Wielka miłość. Naprzód, polskie ułany! Walka o niepodległość. Na "Gościa Wiadomości" z napisami zapraszamy do TVP Info. 