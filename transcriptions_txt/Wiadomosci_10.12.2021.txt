Twarde stanowisko Polski w sprawie rosyjskiej agresji. Żadnych ustępstw przed dyktatem Kremla. Szczegóły już za chwilę. Jest 19.30, Michał Adamczyk, witam państwa i zapraszam na Wiadomości. Białoruskie służby organizowały nas w grupy, którymi później kierowali, mówili, gdzie możemy zaatakować granicę. Hybrydowy atak ze Wschodu jednoczy sojuszników. Nie możemy pozwolić na zagrożenie bezpieczeństwa w Europie. Rosja musi ustąpić i uszanować integralność Ukrainy. Ja go kocham, ja go kocham, ja nic nie poradzę. Szokujące kulisy polskiej transformacji. Świąteczne dzieła sztuki, czyli krakowskie szopki bożonarodzeniowe. Scena w szopce jest otoczona ta bajeczną, fantastyczną budowlą. Biały Dom zmienia strategię w sprawie inwazji na Ukrainę i sięga po pomoc państw flanki wschodniej NATO. Wczoraj Joe Biden rozmawiał telefonicznie z prezydentem Andrzejem Dudą. Wideorozmowa Joe Biden - Władimir Putin miała zatrzymać inwazję na Ukrainę, ale Kreml nie cofnął się ani o krok. Teraz amerykański prezydent szuka innego wyjścia i pyta o zdanie przywódców Bukaresztańskiej Dziewiątki, czyli państw wschodniej flanki NATO. Podczas telefonicznej rozmowy z Joe Bidenem prezydent Andrzej Duda dał jasno do zrozumienia, jak odpowiedzieć na rosyjski szantaż. Wzmocnić obecność NATO na wschodniej flance. Uważamy, że Rosja rozumie ten język. Nie ma zgody na żadne ustępstwa wobec Putina. Polska jednoznacznie popiera też NATO-wskie aspiracje Ukrainy, co Biały Dom wyraźnie wziął pod uwagę. Nie sposób jest pomóc Ukrainie bez Polski czy Rumunii - w sensie geopolitycznym. Więc jakaś refleksja tam nastała i to jest jakiś komunikat, szczególnie adresowany do Moskwy, że wschodnia flanka jest w obszarze zainteresowania Ameryki. Polska i kraje naszego regionu mają w tej kwestii pełne wsparcie Sojuszu. Nie możemy pozwolić na zagrożenie bezpieczeństwa w Europie. Rosja musi ustąpić i uszanować integralność Ukrainy. Administracja Joe Bidena zaczyna rozumieć, że czas na zmianę strategii. Biały Dom wycofuje się z konsultacji z Rosją i czterema państwami NATO. Prezydent osobiście zapoznał się z perspektywą krajów flanki wschodniej i chce podkreślić, że priorytetem jest bezpieczeństwo naszych sojuszników. NATO musi wrócić do swoich korzeni i odbudować zdolności do obrony kolektywnej. Bezpieczeństwo to także energetyka. Podczas dzisiejszego spotkania prezydenta Andrzeja Dudy i ministra spraw zagranicznych z nową szefową niemieckiej dyplomacji Polska potępiła niemiecko-rosyjski deal gazowy: Nord Stream 2. Polska będzie stale domagać się zamknięcia tego szkodliwego dla Europy projektu i w tej sprawie nasza polityka się nie zmienia. Z kolei szefowa niemieckiej dyplomacji zwróciła uwagę, że mimo hybrydowego ataku białoruskiego dyktatora polska granica pozostała szczelna. Szantaż Łukaszenki nie powiódł się, jego strategia nie zadziałała. Chcemy pomóc tym, którzy zdecydują się wracać do swoich krajów, musimy jednocześnie pamiętać, że to nie ci ludzie są winni. Na jaw wychodzą też kolejne zbrodnie białoruskiego reżimu wykonującego rozkazy Kremla. Śledczy ABW i prokuratury ustalili, że agent białoruskiego KGB zmusił do awaryjnego lądowania w Mińsku samolotu z opozycjonistą Ramanem Pratasiewiczem na pokładzie. Mamy informację od służb specjalnych, że macie bombę na pokładzie i może być ona aktywowana w przestrzeni powietrznej Wilna. Informacja agenta KGB, który przebywał w wieży kontroli lotów była fałszywa i miała na celu aresztowanie opozycjonisty, do czego doszło zaraz po awaryjnym lądowaniu maszyny. Porwanie samolotu Ryanair było operacją białoruskich służb specjalnych, która miała na celu zatrzymanie przeciwnika politycznego reżimu Aleksandra Łukaszenki. Najwyższy czas powstrzymać agresję Mińska i Moskwy, o co apelował też tegoroczny laureat Nagrody Nobla Dmitrij Muratow. W ostatnich miesiącach setka dziennikarzy i aktywistów trafiła na listę wrogów narodu. Ludzie tracą już nadzieję, że kiedyś będą mogli spokojnie żyć w Rosji. Odbierając wyróżnienie, Muratow wymienił nazwiska prześladowanych rosyjskich dziennikarzy i opozycjonistów, w tym Aleksieja Nawalnego. Rośnie agresja białoruskich służb i determinacja w niszczeniu granicznych umocnień. Chociaż noc minęła względnie spokojnie, to zgodnie z analizą materiałów wywiadowczych na Białorusi wciąż jest kilka tysięcy migrantów, którzy są zmuszani do forsowania granicy. To już nie są desperackie próby dostania się na Zachód, a wykonywanie rozkazów białoruskich służb. W razie odmowy - kara: pobicie albo brak jedzenia. Ci, którzy uciekli z Białorusi, mówią wprost: zostaliśmy zwabieni, oszukani i wykorzystani przez Łukaszenkę. Byłem bardzo głodny i spragniony. Powiedziałem do białoruskich strażników, że dam im pieniądze, tylko proszę, żeby dali mi jeść i pić, ale oni krzyczeli tylko: "idź, idź". Później białoruscy strażnicy mnie pobili, puścili nawet na mnie psy. Próby powrotu zawsze kończyły się tak samo, próby wytłumaczenia, że chcą wracać do domu, że nie chcą iść na granicę, zawsze spotykały się z tą samą odpowiedzią. Jeden z Białorusinów powiedział mi "go die in Poland", "idź umrzeć w Polsce". Polska nie chce, by ktokolwiek więcej umierał. Stąd naciski na Mińsk, by zezwolił na organizację kolejnych lotów powrotnych do Iraku, Syrii, Iranu. W ramach współpracy m.in. z agencją Frontex Polska rozpoczyna misję identyfikacyjną. Przedstawiciele strony irakijskiej, ale również Demokratycznej Republiki Konga przyjeżdżają do Polski, aby pomóc nam w identyfikacji tych cudzoziemców, którzy przekroczyli granicę z Białorusi do Polski, ale nie mają dokumentów. Sporym problemem poza zabezpieczeniem granicy są kurierzy, których brawura naraża życie nie tylko imigrantów, ale i postronnych osób. Okazało się, że w bagażniku tego samochodu, który został zatrzymany przez policjantów, jest więziony obywatel Syrii, który nielegalnie przebywał na terenie naszego kraju. Z powietrza od kilku tygodni granicę patrolują w dzień i w nocy nowoczesne samoloty obserwacyjne. To między innymi dzięki nim udało się ustalić, jak białoruskie służby koordynują każdą próbę szturmu. Białoruskie służby organizowały nas w grupy, którymi później kierowali, mówili, gdzie możemy zaatakować granicę, którędy możemy spróbować ją przekroczyć, każdą grupę kierowali w odpowiednie miejsce. Wsparcie polskich służb oferują kolejne kraje. Na granicy stacjonują już wojska estońskie i brytyjskie, jeszcze w grudniu swój kontyngent wyślą Czesi. "Byliśmy terroryzowani przez białoruskie służby" - mówią migranci, którzy wrócili do domów z polsko-białoruskiej granicy. Wrócili dopiero wtedy, gdy pozwolili im na to Białorusini. Wcześniej przez wiele dni musieli koczować w lesie. W Irbilu, stolicy irackiego Kurdystanu, jest Marcin Tulicki. Powiedz, czy migranci zdają sobie sprawę z tego, że byli i są jedynie narzędziem w rękach Łukaszenki? Oni o polityce nie chcą rozmawiać, ale wiedzą, że zostali oszukani. Miało być proste dotarcie do Unii, do Polski, do Niemiec. Było bicie i odcinanie drogi ucieczki przez białoruskie służby. Niektórych wypuszczono dopiero, gdy byli na skraju wyczerpania. Namówiliśmy tych ludzi na rozmowę. Filmy i zdjęcia z białoruskiego lasu. I z lotniska w Mińsku. Białoruska wiza w paszporcie. Do tego także - a raczej przede wszystkim - dramatyczne przeżycia i wspomnienia. Rozmawiamy z Kurdami, którzy kilkanaście dni spędzili na Białorusi. Na granicy, próbując nielegalnie dostać się do Polski. To, powiedzmy, Ahmed i Fadi. Nie chcą pokazywać twarzy ze strachu przed białoruskimi służbami. Dogadaliśmy się z przemytnikami. Z Mińska samochodem zawieźli nas na granicę. Ale potem okazało się, że oni mają jakieś układy z białoruską milicją i wojskiem. Dostarczyli nas na granicę i już tam zostaliśmy. Bez drogi powrotu. O to też zadbali Białorusini. Polska policja nie przepuszczała przez granicę, a białoruska nie pozwalała się cofnąć. Gdy zdarzyła się taka szansa i zobaczyłeś, że policja zniknęła, mogłeś się przedostać przez ogrodzenie i uciec. To była jedyna droga powrotna. Trzeba było czekać na odpowiedni moment, żeby uciec z białoruskiego lasu. Ale nawet gdy ta chwila nadeszła, białoruskie służby już wcześniej zrobiły wszystko, żeby powrót z granicy z Polską utrudnić do maksimum. Bili nas kijami. Po plecach i po twarzy. Mieliśmy siniaki na twarzy. Potem ukradli nam pieniądze, zniszczyli karty SIM, zniszczyli powerbanki, zabrali wszystkie pieniądze. Nie mogliśmy ani do nikogo zadzwonić, ani nie mieliśmy pieniędzy, żeby się stamtąd wydostać. Białoruska policja nie chciała, abyśmy wrócili na Białoruś. Mogliśmy iść tylko przed siebie. Do granicy z Polską. Co działo się w tym miejscu - dobrze wiadomo. To już jak na dłoni widać na zdjęciach, które oglądamy od wielu tygodni. Była tylko jedna albo dwie drogi powrotne do Mińska. Pierwsza była przez ogrodzenie, jeżeli udało ci się zrobić w nim dziurę, ale pod warunkiem, że tam nikogo nie było. Drugim sposobem było zapłacenie przemytnikowi, który mógł w jakiś sposób cię stamtąd zabrać. I jeszcze trzecia opcja: trzeba było zapłacić białoruskiej policji. Ahmed i Fadi na granicy spędzili 17 dni. Udało im się wrócić do irackiego Kurdystanu. Białoruskie służby na sam koniec postanowiły jeszcze na nich zarobić. 400 dolarów za tylko jedną minutę na przedostanie się przez ogrodzenie. Tylko jeden metr. Jeden metr do wyjścia z pułapki. W którą wpadli wykorzystani do wojny hybrydowej przez białoruski reżim. Oglądają państwo główne wydanie Wiadomości. Długa lista afer ludzi Donalda Tuska. Mamy blisko 25 tys. nowych przypadków zakażenia koronawirusem w Polsce. Z powodu COVID-19 zmarło 571 osób. Zdecydowana większość ofiar i pacjentów w szpitalach to osoby niezaszczepione. Ministerstwo Zdrowia rozpoczyna akcję szczepień dzieci poniżej 12. roku życia. 13 grudnia dotrą do Polski pierwsze dostawy szczepień, te szczepienia będą dystrybuowane i od 16 grudnia będziemy chcieli rozpocząć akcję szczepień dzieci. Zapisy na szczepienia będą odbywały się podobnie jak w przypadku dorosłych, czyli przez infolinię i za pośrednictwem strony internetowej. Wzrost cen jeszcze mocniej niż dotychczas uderza w portfele Amerykanów. W listopadzie inflacja za oceanem była najwyższa od 40 lat. Problemy z dostawami z Azji i cenami surowców w podobny sposób odczuwają Stany Zjednoczone i Europa, ale w Unii koszty energii winduje polityka klimatyczna, co jednak nie przeszkadza polskiej opozycji. W listopadzie ceny w USA rosły najszybciej od blisko 40 lat. Jak wynika z najnowszych danych, inflacja za oceanem wyniosła 6,8% w ujęciu rocznym. To o ponad pół punktu procentowego więcej niż miesiąc wcześniej. Skupiamy się na tym, jak stawić czoła inflacji, jednocześnie utrzymujące ożywienie gospodarcze. Ale muszę jasno powiedzieć, że istnieje ryzyko utrwalenia się inflacji, co byłoby wielkim problemem dla gospodarki. Inflację w USA i Europie windują braki w dostawach podzespołów i towarów z Azji, a także zawrotne ceny energii na rynkach. W UE dodatkowym obciążeniem są prawa do emisji dwutlenku węgla, które od dwóch lat są przedmiotem spekulacji giełdowych. Europejczykom grozi ubóstwo energetyczne, bo ludzi nie będzie fizycznie stać na to, żeby zakupić taką ilość energii, żeby oświetlić, ogrzać swoje domy. A przecież nie taki był deklarowany cel wprowadzenia praw do emisji dwutlenku węgla. Rzekomo chodziło o to, by wyrównać ceny energii wytwarzanej z paliw kopalnych i źródeł odnawialnych. Dlatego z Polski dobiegają głosy krytyki wobec firmowanych przez wiceszefa Komisji Europejskiej Fransa Timmermansa planów rozszerzenia zielonego parapodatku na transport i budownictwo. Jasne. Likwidować kopalnie w Polsce, otwierać w Niemczech, Sejm przyjął uchwałę, w której wzywa Unię do zawieszenia systemu handlu prawami do emisji CO2 i rozpoczęcia jego reformy. Przeciw byli posłowie Koalicji Obywatelskiej, Lewicy, Koalicji Polskiej i Polski 2050. Trudno o lepszy mechanizm wspierający redukcję emisji w sposób efektywny kosztowo. Czego wy bronicie? Bronicie transferu miliardów złotych z polskiej gospodarki. Te koszty są przerzucane na cenę energii i ciepła dla milionów Polaków. Według ekspertów to kontynuacja strategii totalnej opozycji. Ta cała strategia jest kontynuowana w myśl zasady: im gorzej, tym lepiej. Opozycja zawsze głosuje przeciwko rządowi, ale też przeciwko interesom Polski. Opozycja nie zdecydowała się jednak na próbę blokowania w Sejmie dodatku osłonowego, który ma rekompensować wzrost cen ponad połowie gospodarstw domowych w Polsce. Sejm przyjął rządowy projekt zdecydowaną większością głosów. 400 złotych dla jednoosobowego gospodarstwa domowego, czyli dla osoby, która mieszka samotnie i ma dochód do 2100 zł brutto. W pozostałych progach limit dochodu to 1500 zł na osobę. W trakcie prac w Sejmie podwyższono wysokość dodatku osłonowego dla Polaków ogrzewających domy węglem. To efekt poprawki złożonej przez PiS. Teraz najnowszy sondaż poparcia partii i ugrupowań politycznych. Badanie przeprowadziła pracownia Social Changes dla portalu wPolityce.pl. Oto szczegóły. Zdecydowanym liderem jest Zjednoczona Prawica, na którą głos chce oddać aż 38% badanych. Na 2. miejscu Koalicja Obywatelska z poparciem aż o 14 punktów procentowych mniejszym. Na trzeciej pozycji Polska 2050 Szymona Hołowni, którą wskazało 13% ankietowanych. W Sejmie znalazłaby się również Konfederacja z 9-procentowym poparciem oraz Lewica - tutaj również 9%. Pozostałe partie, w tym PSL, poniżej progu wyborczego. Prokuratura chce wystąpić z wnioskiem o areszt dla Romana Giertycha, jeśli ten kolejny raz nie stawi się przed śledczymi. Giertych ignoruje wezwania prokuratury, a jego rodzina twierdzi, że nie wie, gdzie przebywa, choć mecenas bryluje w telewizji TVN oraz Internecie. Roman Giertych został wezwany do prokuratury w związku ze śledztwem dotyczącym wyprowadzenia pieniędzy ze spółki giełdowej. Jeśli kolejny raz nie stawi się przed śledczymi, prokuratura zamierza wystąpić o tymczasowe aresztowanie. Giertych nie stawia się na wezwania prokuratury. Jego żona i współpracownicy twierdzą, że nie wiedzą, gdzie przebywa. Ale w tym samym czasie Giertych występuje w mediach oraz publikuje wpisy w Internecie. Nowy tydzień - nowa afera. Dlatego prokuratura podejrzewa, że mecenas ukrywa się przed wymiarem sprawiedliwości. Giertych to zaufany adwokat ludzi związanych z PO. Reprezentował m.in. Donalda Tuska oraz jego syna przed komisją śledczą, która badała aferę Amber Gold. Razem z ojcem wiedzieliśmy, że to jest lipa. Giertych bronił też Stanisława Gawłowskiego - jednego z najważniejszych polityków PO, byłego sekretarza generalnego tej partii. Prokuratura przedstawiła Gawłowskiemu sześć zarzutów, m.in. przyjmowania korzyści majątkowych - kilkuset tysięcy złotych czy apartamentu w Chorwacji. Pan poseł odniósł się do wszystkich zarzutów, które zostały przedstawione, oczywiście nie przyznał się do żadnego przestępstwa. Proces dotyczący tzw. afery melioracyjnej trwa już prawie dwa lata. Ta sprawa ma charakter tylko i wyłącznie polityczny. Gawłowski mówił tak za każdym razem, przy wszystkich zarzutach. Podobnie robią inni politycy PO i wzajemnie się bronią. Ta sprawa ma charakter tylko i wyłącznie polityczny. Sławomir Neumann to inny prominentny polityk PO z prokuratorskimi zarzutami. A to inny przypadek - Prokuratura Okręgowa w Warszawie skierowala właśnie wniosek przeciwko byłemu politykowi PO i burmistrzowi stołecznej dzielnicy Włochy. Artur W. został przyłapany na gorącym uczynku przyjęcia 200 tys. zł łapówki. Platforma nie chce się przyznać do tego, że w jej szeregach zasiadają ludzie z zarzutami. Mało tego, broni ich i to wygląda na takie typowe mafijne korupcyjne układy. Najpoważniejsze prokuratorskie zarzuty jak do tej pory ma przez lata najbliższy współpracownik Donalda Tuska - Sławomir Nowak, oskarżony o kierowanie grupą przestępczą i przyjmowanie wielomilionowych łapówek. Tej sprawy Tusk nie chce komentować. Działania Donalda Tuska, jeżeli chodzi o przewodniczącego PO, wzbudzają rozczarowanie, i to wśród elektoratu PO. Jest pod pewną presją, pręgierzem. Widocznie uznał, że należy się nie przyznawać do niczego. Jeszcze inną strategię przyjął Tomasz Grodzki z PO, któremu prokuratura chce postawić zarzuty przyjmowania łapówek. Ale marszałka Senatu chroni immunitet, a Grodzki nie poddał pod głosowanie wniosku prokuratury o jego uchylenie. Handel wpływami, konflikt interesów i poważnie nieprawidłowości. Tak francuscy dziennikarze opisują skandal, który wstrząsnął strukturami Unii Europejskiej. Chodzi nie tylko o znanych i wysokich rangą brukselskich urzędników, ale także sędziów TSUE. Wielu z nich ma powiązania z Europejską Partią Ludową, której Donald Tusk jest przewodniczącym. Polityczny układ. Handel wpływami. Poważne nieprawidłowości finansowe. Tak francuscy dziennikarze mówią o skandalu na szczytach unijnej władzy. Odkryłem całą sieć wpływów, konfliktów interesów, przekazywania wpływów, w które zamieszany jest członek Komisji Europejskiej Johannes Hahn, odpowiadający za budżet i administrację, ale także sędziowie Trybunału Sprawiedliwości UE. To stanowi ogromny problem etyczno-moralny dla tych instytucji. Ustalenia szokują, bulwersują i porażają. Wielu zamieszanych polityków i sędziów ma powiązania z Europejską Partią Ludową. Fur Deutschland. ...której Donald Tusk jest przewodniczącym. Układ, który rządził od pewnego czasu Unią Europejską, Komisją Europejską, instytucjami sprawiedliwości, potrzebował ludzi, którzy potrafią zamykać oczy i którzy potrafią tolerować tego typu zło. Donald Tusk miał opinię człowieka, z którym można się dogadać. Donald Tusk w sprawie skandalu i gigantycznych nieprawidłowości konsekwentnie milczy. Próba kontaktu telefonicznego z jego współpracownikami również spełzła na niczym. Nasze pytania mailem wysyłaliśmy już trzykrotnie. Nie otrzymaliśmy żadnej odpowiedzi. Jak przewodniczący Donald Tusk zareagował na szokujące publikacje francuskiego dziennika Liberation? Handel wpływami, wątpliwość dotycząca tego, czy nie ustawia się, mówiąc wprost, wyroków chociażby w Trybunale Sprawiedliwości Unii Europejskiej, to jest bardzo poważna sprawa. Okazało się, że Sędzia Rosario Silva de Lapuerta, która jednoosobowo nakazała Polsce zamknąć kopalnie w Turowie i nałożyła na Polaków pół miliona Euro kary dziennie, jest jednocześnie córką polityka i siostrzenicą skarbnika partii Donalda Tuska. Jednocześnie sama hojnie wpłacała pieniądze na konto partii. Gdy TSUE mówi Polsce, w jaki sposób powinna zorganizować swój system sądownictwa, sam powinien być wolny od wszelkich podejrzeń. Tymczasem moje śledztwo - a w przyszłości planuję kolejne - wykazało, że tak nie jest. TSUE jest niemalże czarną dziurą europejskiej demokracji. W sprawie tej brutalnej hipokryzji na wniosek Polski złożony podczas posiedzenia Rady Unii Europejskiej grupującej ministrów sprawiedliwości ma zostać przygotowane obszerne sprawozdanie wyjaśniające. Nowe doniesienia dotyczące udziału w różnych wątpliwych spotkaniach towarzyskich z udziałem lobbystów czy polityków Europejskiej Partii Ludowej, sędziów TSUE, w tym samego prezesa tego trybunału, budzi wątpliwości, czy nie dochodzi do pewnych naruszeń prawa. Jak wynika z doniesień francuskiego dziennika, to ludzie z koneksjami w partii Donalda Tuska mieli tworzyć polityczny układ i czerpać z niego korzyści. Jest akt oskarżenia w sprawie morderstwa Pawła Adamowicza. Stefanowi W., który zamordował prezydenta Gdańska, śledczy przedstawili dwa zarzuty. Stefanowi W. postawiono zarzuty popełnienie 2 przestępstw. Pierwsze dotyczy dokonania zabójstwa w zamiarze bezpośrednim prezydenta Pawła Adamowicza, z motywacji zasługującej na szczególne potępienie. Drugi dotyczy zmuszania groźbą innej osoby do określonego zachowania. Trwa również proces 7 osób, które brały udział w organizacji i zabezpieczeniu koncertu Wielkiej Orkiestry Świątecznej Pomocy w styczniu 2019 roku w Gdańsku. To podczas tej imprezy na scenę wtargnął Stefan W. i śmiertelnie ugodził nożem prezydenta Gdańska. Jak mówił Stefan W., miała to być zemsta za niesłuszne jego zdaniem umieszczenie go w więzieniu za popełnione wcześniej przestępstwo. Adam Michnik wyznał miłość Wojciechowi Jaruzelskiemu. To m.in. widzimy na nieopublikowanych dotychczas taśmach ujawnionych w "Magazynie śledczym Anity Gargas". Spotkanie redaktora naczelnego "Gazety Wyborczej" z człowiekiem odpowiedzialnym za wprowadzenie stanu wojennego odbyło się w nocy z 12 na 13 grudnia 2001 roku, rzucając światło na historię powstawania III RP. Ja musiałem to pokazać jednak, że ktoś ciebie kocha! 2001 rok. 20. rocznica wprowadzenia stanu wojennego. Gdy jak co roku przed domem Jaruzelskiego zebrali się Polacy, domagając się pociągnięcia do odpowiedzialności karnej komunistycznego zbrodniarza, wewnątrz trwało towarzyskie spotkanie Jaruzelskiego z Adamem Michnikiem. Adam, jesteś głodny? Niech Bóg broni. Jestem głodny generała. Mieniący się opozycyjnym w PRL-u życiorysem redaktor naczelny "Gazety Wyborczej" wielokrotnie podczas spotkania wychwalał komunistycznego dyktatora. Generał Jaruzelski jest polskim patriotą. Zajmować się relacją między Michnikiem a Jaruzelskim to jest zajmować się najnowszą historią Polski. To spotkanie doskonale ilustruje zblatowanie komunistów z częścią antykomunistycznej opozycji. Polacy dowiedzieli się o tym egzotycznym mariażu po opublikowaniu tego nagrania z 13 grudnia 1991 roku. W trakcie radiowej debaty w 10. rocznicę wprowadzenia stanu wojennego Adam Michnik oraz Jerzy Urban udawali, że się spierają, ale po zakończeniu audycji dziennikarzom udało się nagrać, jak razem z prowadzącą audycję Moniką Olejnik wsiadają do jednego samochodu. A może pan powiedzieć, o czym pan rozmawiał z panem Adamem Michnikiem? Jaruzelski dorosłe życie podporządkował służbie Moskwie. W latach 40. jako agent Informacji Wojskowej odpowiedzialnej za masowe represje na żołnierzach wyklętych, w 1970 roku był jednym z dowódców tłumiących protesty robotników na Wybrzeżu, gdzie zginęło 40 osób, ponad tysiąc zostało rannych. To jest facet! To jest polski facet! W 1968 roku, służąc Rosjanom, wyprowadził czołgi, które krwawo stłumiły praską wiosnę. W tym samym roku wsparł aktywnie antysemickie czystki, usuwając i degradując oficerów żydowskiego pochodzenia. Polacy, ludzie Solidarności, chcieli go jednak rozliczyć w pierwszej kolejności za wprowadzenie stanu wojennego, co zaprzepaściło na początku lat 80. szansę wyzwolenia Polski spod sowieckiej okupacji. Była to bezwzględna władza komunistyczna, wojskowa junta, która nie mogła znieść wolnościowych aspiracji Polaków. Dlatego takie sceny czułości... Ja go kocham, ja go kocham, ja nic nie poradzę. Tylko miłość z wzajemnością ma przyszłość. ...do dziś budzą obrzydzenie antykomunistycznych działaczy. W stosunku do kata Polski, do zdrajcy, do sowieckiego zaprzańca, to było coś zupełnie niesamowitego. Bratanie się z komunistami już na początku lat 90. było ostro krytykowane. Nie da się budować nowego ustroju ekonomicznego i politycznego Polski na układzie społecznym stworzonym przez komunistów. Wy to proponujecie. Nieprawda. Wy to proponujecie. Po latach okazało się, że komuniści trzymali w garści wielu liderów opozycji z Lechem Wałęsą na czele. Szef komunistycznej bezpieki Czesław Kiszczak trzymał w domu teczkę współpracownika Służby Bezpieczeństwa "Bolka", którym okazał się Wałęsa. Bez ciebie nic by nie było. Tylko ty i Wałęsa mogliście zmienić bieg historii. I to zrobiliście. Ten sojusz pozwolił komunistom nie tylko przejść suchą stopą przez przemiany ustrojowe... ...ale także dobrze urządzić się w III RP. Splecenie tych dwóch, wydawałoby się, zupełnie różnych środowisk widać było także po śmierci Jaruzelskiego, podczas jego pogrzebu. Żegnam dzisiaj prezydenta czasów przełomu ustrojowego w Polsce. Pomimo kilku procesów w wolnej Polsce nie udało się skazać Jaruzelskiego za komunistyczne zbrodnie. Zdaniem komentatorów tak w praktyce działał parasol ochronny rozciągnięty przez część działaczy opozycji, którzy w III RP dzięki wsparciu komunistów zdobyli ogromną władzę i wpływy. To prawdziwe dzieła sztuki, które w wyjątkowy sposób ukazują Boże Narodzenie. Szopki krakowskie i ich twórcy i w tym roku pokazali, że czują piękno świąt. Każda z nich to niezwykłe przedstawienie. Oprócz tych tradycyjnych są szopki na herbacianej łyżeczce czy w krakowskim obwarzanku. A zdarza się, że obok postaci biblijnych można spotkać np. smoka wawelskiego. Scena Bożego Narodzenia jako ta najważniejsza scena w szopce jest otoczona tą bajeczną, fantastyczną budowlą, która jest oparta na krakowskich elementach architektury. Państwo Markowscy od ponad 50 lat budują i kolekcjonują szopki. Ta tradycyjna krakowska musi być smukła, mieć nieparzystą liczbę wież i pionową oś symetrii. To, co ją odróżnia od wszystkich szopek świata, to to, że Rodzina Święta jest umieszczona w bogatym pałacu, a więc zupełnie inaczej niż czytamy o tym w Biblii. To już tradycja w budowie szopek krakowskich, która sięga średniowiecza. Od XIX wieku prezentowano je na krakowskim Rynku Głównym. Pierwszy konkurs szopek urządzono w 1937 roku. W każdy pierwszy czwartek grudnia wytwórcy szopek prezentują swoje dzieła publiczności pod pomnikiem Adama Mickiewicza w Krakowie. Były to początkowo rodzaje stajenki i groty z różnymi figurkami i tak naprawdę pierwsi wprowadzili to franciszkanie, później zakony zaczęły między sobą rywalizować. Dziś rywalizują szopkarze z całego Krakowa. Tę szopkę w 10 miesięcy zbudował Maciej Moszew. Zajął pierwsze miejsce w konkursie, ale dla niego to nie pierwszyzna. To jest już mój 61. występ i jednak 37. pierwsza nagroda. Jest bardzo bogata, jak zwykle bardzo złota, bardzo ruchoma - ma 8 silników. Te najpiękniejsze szopki z kolekcji państwa Markowskich można od piątku podziwiać w pałacu Pod Blachą, przy Zamku Królewskim w Warszawie. 