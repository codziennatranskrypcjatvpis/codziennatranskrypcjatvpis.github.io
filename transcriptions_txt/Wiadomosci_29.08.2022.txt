Ukraina rozpoczęła ofensywę w rejonie Chersonia - poinformowało dowództwo wojsk ukraińskich. Ze względów bezpieczeństwa miejscowa ludność jest ewakuowana bądź zachęcana do schodzenia do schronów. Dobry wieczór, Danuta Holecka, zapraszam na główne wydanie "Wiadomości". Na okupowane tereny powróci życie, godność mieszkańców, bezpieczeństwo i szczęśliwe życie. Chcą, żeby dzisiaj sankcje finansowe nakładać na Polskę, a nie na Rosję. Eurokraci blokują pieniądze z Krajowego Planu Odbudowy. Jest tylko i wyłącznie wynikiem brutalnej, bezwzględnej presji politycznej, także polskiej opozycji. Lubię Wakacyjną Trasę Dwójki, bo jest dużo gwiazd i są wspaniałe utwory. Wielka fiesta na zakończenie lata. Musimy być tutaj razem i cieszyć się tym, z czego potrafimy się cieszyć, ten śpiew, tą radość tutaj słuchać. Siły Zbrojne Ukrainy wzywają ludność cywilną w obwodzie chersońskim do ewakuacji lub pozostania w schronach. Z południa Ukrainy docierają informacje o długo oczekiwanej ukraińskiej kontrofensywie w stronę okupowanego Krymu. Na południu Ukrainy, w obwodzie mikołajowskim, jest Piotr Kućma. Czy rzeczywiście możemy mówić o początku ukraińskiego kontruderzenia? Dowództwo operacyjne potwierdza informację o ukraińskim kontruderzeniu. Byłem dziś w Mikołajowie. Jechałem drogą na Krym. Odwiedziłem też miejscowości niedawno wyzwolone spod rosyjskiej okupacji. W tym rejonie Ukrainy widać setki, jeśli nie tysiące ukraińskich żołnierzy. Zmierzających w stronę okupowanego południa. Piekło - to coraz częściej pojawiające się określenie tego, co dzieje się na froncie w rejonie Chersonia i Nowej Kachowki. Ukraińcy zniszczyli wszystkie mosty nad Dnieprem i ruszyli do zmasowanej kontrofensywy. Według doniesień ze strony rosyjskiej poborowi z okupowanego Doniecka masowo się poddają. Rosyjscy żołnierze uciekają przed nacierającymi Ukraińcami, porzucając sprzęt, ale na ich drogi ewakuacji wciąż spadają pociski ukraińskiej artylerii. Negocjacje z Rosją w jedynym możliwym dziś formacie Kijów oficjalnie nie komentuje działań, ale na rosyjskich kanałach głównie w mediach społecznościowych dominuje panika. Jakby tego było mało, doszło do poważnego tąpnięcia na Kremlu. Właśnie Brytyjski wywiad poinformował, że Putin odsunął Szojgu od dowodzenia armią rosyjską. Przewodniczący Rady Najwyższej Ukrainy, który przyjechał do Polski, podkreśla, że dziś Rosja musi być traktowana przez społeczność międzynarodową jednoznacznie. Omawialiśmy kwestię możliwego uznania Federacji Rosyjskiej jako państwa sponsorującego terroryzm lub jako państwa terrorystycznego. Jest to niezwykle ważne z punktu widzenia pociągnięcia do odpowiedzialności i ukarania Rosji za popełniane zbrodnie. Premier Mateusz Morawiecki spotkał się z prezydentem Francji, z którym omawiał m.in. kwestie współpracy wojskowej i pomocy Ukrainie. Chcemy działać w sposób zjednoczony, aby wyeliminować wszelkie zagrożenia na flance wschodniej. Francja, działając w tym duchu, wzmocniła swoją obecność, i chciałbym, byśmy mogli kontynuować naszą współpracę w tym zakresie. Równie ważne jest reagowanie na kryzys energetyczny bez luzowania sankcji i negocjowania z Moskwą. Żeby się nie okazało, że Ukraińcy mają więcej w sobie siły pod bombami rosyjskimi, które na nich spadają, więcej siły, cierpliwości, wytrwałości niż my Europejczycy, którzy czasami zastanawiamy się, czy zmniejszyć termostat o 2 stopnie. Do negocjacji wzywa część polityków niemieckiej partii rządzącej SPD. W obliczu tak ogromnej tragedii, jaką jest wojna na Ukrainie, ci politycy dalej nie potrafią wyzwolić się z powiązań finansowych i nie potrafią spojrzeć szerzej, jako cała UE i Europa, na ten kryzys. Biorąc pod uwagę metody działania Moskwy i ostatni szantaż - katastrofą jądrową w Zaporożu - siadanie z do rozmów z przedstawicielami Kremla to w zasadzie negocjacje z terrorystami. Tymczasem nadal napięta pozostaje sytuacja wokół Zaporoskiej Elektrowni Atomowej. Ukraińcy ostrzegają, że rosyjskie wojska robią wszystko, by doprowadzić tam do katastrofy nuklearnej. Na wezwania o pomoc zareagowała Międzynarodowa Agencja Energii Atomowej. W Kijowie jest nasz korespondent Tomasz Jędruchów. Jak agencja chce i może pomóc w kwestii elektrowni w Enerhodarze? Ale Rosja też atakuje. Przede wszystkim udało się wreszcie zorganizować specjalną misję, w skład której wchodzą przedstawiciele 14 państw świata. Ta misja jest już w drodze na Ukrainę. Powinna dotrzeć na miejsce, gdzie będzie sprawdzać czy jest zagrożenie dla bezpieczeństwa Ukrainy i Europy. Cała tabletka dla osoby dorosłej, pół - dla dziecka. Od kilku dni ukraińskie władze na wypadek katastrofy i skażenia promieniotwórczego rozdają mieszkańcom Zaporoża preparaty z jodem. W drodze do okupowanej przez Rosjan elektrowni atomowej jest misja Międzynarodowej Agencji Energii Atomowej - informuje szef agencji Rafael Mariano Grossi. Musimy zadbać o bezpieczeństwo i ochronę największego obiektu jądrowego na Ukrainie i w Europie. Z dumą poprowadzę tę misję, która pojawi się w Zaporoskiej Elektrowni Atomowej jeszcze w tym tygodniu. W jej skład wchodzą eksperci m.in. z Polski, Litwy, Serbii i Chin. W ciągu ostatnich dni teren elektrowni został przez Rosjan wielokrotnie ostrzelany. To największa elektrownia atomowa na naszym kontynencie i ostrzał tego obiektu to zuchwała zbrodnia, akt terroru. Kilka dni temu elektrownia została też odłączona od sieci energetycznej. Teraz Rosjanie całą siłownię próbują podłączyć do swojego systemu, czyli po prostu ukraść produkowaną tam energię. Tuż przy elektrowni wybuchł też pożar. Szaleńczy szantaż atomowy Putina więc trwa. Tu nie ma wątpliwości, że Rosja jest państwem terrorystycznym. To, co próbuje zrobić, to tak naprawdę szantażem spowodować, żeby państwa wycofały swoje poparcie dla Ukrainy. Na początku wojny Kreml terroryzował świat Czarnobylem. Potem widmem głodu, teraz znów energią jądrową. I nie chodzi tylko o wojnę, ale też o interesy. To wiadomość dla Zachodu, głównie dla Niemców: energia atomowa jest niebezpieczna, zostańcie przy gazie. Rosyjskim - oczywiście. Rosjanie wykorzystują bezpieczeństwo jądrowe, bezpieczeństwo w tym segmencie nie tyle broni atomowej, co energii atomowej jako narzędzie prowadzenia walki z Zachodem. Chodzi o to, żeby wywołać psychozę strachu. Także wśród Ukraińców, którzy boją się, że Rosjanie chcą wysadzić albo podpalić elektrownię. Tu cały czas chodzi o strach, chodzi cały czas o to gonienie króliczka, bo cały czas można to sprzedawać na Zachód. Nikt dziś jednak nie wie na pewno, czy to tylko wojna psychologiczna, czy realne zagrożenie. Jednym z celów Rosji jest także wywołanie światowego kryzysy głodu. W ostatnich dniach z powodu wysokich cen gazu wiele europejskich firm musiało ograniczyć produkcję niektórych półproduktów dla branży spożywczej. Polski resort rolnictwa zapewnia, że sytuacja w naszym kraju jest pod kontrolą i nie ma mowy o scenariuszu, w którym zabraknie żywności. Na wielu europejskich polach tak w tej chwili wyglądają uprawy. Susza, która szczególnie dotknęła Francję, Niemcy i Węgry, sprawiła, że tegoroczne plony będą skromniejsze. W zeszłym roku kukurydza była bardzo dobra. Mieliśmy plon wysoki na ponad trzy metry. W tym roku z powodu suszy kukurydza jest znacznie mniejsza, najwyżej dwa i pół metra. W Polsce sytuacja jest nieco lepsza, bo mimo, że także u nas jest susza, to w wielu regionach padał w ostatnich tygodniach deszcz i plony nie są tak złe jak u sąsiadów. Bardzo dobre żniwa, niemniej jednak susza niesamowita, która trwa do dnia dzisiejszego. Polscy rolnicy mimo trudności od lat produkują więcej, niż potrzebuje nasz rynek wewnętrzny. Dlatego Polska jest eksporterem żywności. Jak poinformował Krajowy Ośrodek Wsparcia Rolnictwa, w pierwszym półroczu wartość eksportu towarów rolno-spożywczych przekroczyła 100 mld zł. To wzrost o ponad 20% rok do roku. Na ten wynik z pewnością wpływ miała sytuacja na Ukrainie. Wojna na Ukrainie nie oszczędza nikogo i już nie mówimy tutaj tylko o zbożach, ale mówimy też o energii. To wszystko są czynniki składowe, które wpływają na funkcjonowanie gospodarstw. Przykładowo wysokie ceny gazu podbijają koszty produkcji nawozów rolniczych. Aby rolnicy nie przekładali podwyżki na ceny produktów, resort rolnictwa już kilka miesięcy temu przygotował program dopłat do nawozów rolniczych. Przeznaczone na ten cel jest blisko 4 mld złotych, ponad 2,5 mld zł już jest wypłaconych. Teraz płacimy pozostałe środki. Wysokie ceny gazu uderzają przede wszystkim w duże zakłady chemiczne. Stąd w ostatnich dniach wiele europejskich firm zdecydowało o czasowym wstrzymaniu lub ograniczeniu produkcji dwutlenku węgla czy innych produktów dla branży spożywczej. Tak zrobił niemiecki Piesteritz czy norweski gigant nawozowy Yara. Podobne ograniczenia wprowadził polski Anwil należący do grupy Orlen. Teraz spółka po chwilowej przerwie wznowiła produkcję. Jednocześnie resort rolnictwa pracuje nad nowymi rozwiązaniami, które mają zapewnić, że przemysłowi nie zabraknie odpowiednich półproduktów. Przepisy mają zostać przyjęte na jednym z najbliższych posiedzeń Rady Ministrów. Oglądają państwo główne wydanie "Wiadomości". Oto co jeszcze przed nami w programie. Trwa kompletowanie szkolnych wyprawek. Polscy siatkarze w drodze po mistrzostwo. Sytuacja na Odrze to główny temat dzisiejszego posiedzenia Polsko-Niemieckiej Rady Ochrony Środowiska. Według wstępnych ustaleń obu stron za masowe śnięcie ryb w rzece odpowiadają głównie toksyny wytwarzane przez złote algi. Dalsze badania przyczyn pojawiania się alg tego gatunku, tych parametrów, które powodują jego pojawianie się, to jest coś, co musimy zdecydowanie wykonać. Odra została mocno wyniszczona. Zarówno Polska, jak i Niemcy mają interes w tym, aby ten ekosystem odbudować, zregenerować i naprawić tak dalece, jak to tylko możliwe. Wspólny raport końcowy na temat przyczyn katastrofy ekologicznej na Odrze, który przedstawią zespoły badawcze z Polski i Niemiec, ma zostać przedstawiony do 30 września. Resorty środowiska obu krajów potwierdziły dobre funkcjonowanie wspólnego zespołu badającego przyczyny śnięcia ryb w Odrze. Największe europejskie organizacje sędziowskie pozywają Radę Unii Europejskiej za akceptację polskiego Krajowego Planu Odbudowy. To kolejny element presji na Brukselę, by nie wypłacać Polsce miliardów złotych w ramach KPO. Cztery największe europejskie organizacje sędziowskie pozywają Radę Unii Europejskiej za akceptację polskiego Krajowego Planu Odbudowy. Ich zdaniem tak zwane kamienie milowe, które musi spełnić Polska, nie gwarantują niezależności sędziów. Kumple naszej tutaj sędziowskiej kasty europejscy skarżą przed trybunał, w którym sądzić będą ich wspólni koledzy. W związku z tym ja nie mam żadnych wątpliwości, jaki będzie werdykt. Będzie to werdykt negatywny dla Polski, z tym że z prawem to kompletnie nie ma nic wspólnego, z przyzwoitością również. Zdaniem ekspertów to kolejny już element presji na Brukselę, by ta nie wypłaciła Polsce należnych nam środków z Krajowego Programu Odbudowy. Presji - dodajmy - bezprawnej. Nie ma podstawy prawnej do blokowania polskiego KPO. Mimo to środki z KPO nadal są wykorzystywane do politycznego szantażu. Guy Verhofstadt, lider frakcji liberałów w Parlamencie Europejskim i tegoroczny gość Campusu Rafała Trzaskowskiego pisze wprost: Sam Rafał Trzaskowski, który Verhohofstadta zaprasza do Polski, ma na swoim koncie podobne wypowiedzi: Te pieniądze będą mrożone, w związku z tym jak my wygramy kolejne wybory, to te pieniądze będą odmrożone. Europosłowie Zjednoczonej Prawicy nie mają wątpliwości, że za kulisami Bruksela zawarła z polską opozycją swoistą umowę. Te sygnały, które z Brukseli płyną i te namaszczenia Tuska, jeśli chodzi o przyszłe wybory parlamentarne, jednoznacznie wskazują: Jeśli będzie rząd, który pasuje Brukseli i Berlinowi, uległy, spolegliwy, bez aspiracji, by Polska się rozwijała, z całą pewnością te środki natychmiast zostałyby odblokowane. Innymi słowy zagłodzić Polaków, zmusić, żeby wybrali tego polityka, którego nie chcieli, o którym pamięć jest bardzo zła, Donalda Tuska i wtedy nam zapłacą te pieniądze. Ile wezmą drugą ręką, ile majątku wyprzedadzą, ilu Polaków znowu wypchną na emigrację - to o tym już nie mówią, ale o tym warto pamiętać. Przykładem tego może być dzisiejszy wyrok Naczelnego Sądu Administracyjnego. Ukrócona w ostatnich latach dzięki pracom Komisji Weryfikacyjnej dzika reprywatyzacja w Warszawie wypchnęła tysiące Polaków na bruk przy całkowitym sądowym bezprawiu. Dziś, po wielu latach, Naczelny Sąd Administracyjny przyznał, że odbywała się niezgodnie z prawem. Orzekł, że pewien model reprywatyzacji, który zrodził największą liczbę patologii w Warszawie, był modelem, który nie ma żadnego oparcia w prawie. Sąd przyznał tym samym rację Komisji Weryfikacyjnej. Jej prace od samego początku były bardzo ostro atakowane przez Platformę Obywatelską, która rządzi Warszawą nieprzerwanie od 16 lat i pod której okiem rozwinęła się i zarobiła miliardy złotych reprywatyzacyjna mafia. Główna Komisja Ścigania Zbrodni przeciwko Narodowi Polskiemu podejmie śledztwo dotyczące zbrodni lubińskiej. 31 sierpnia 1982 roku podczas pokojowej manifestacji w Lubinie od milicyjnych kul zginęły 3 osoby. Michał Adamowicz, Mieczysław Poźniak, Andrzej Trajkowski - ofiary zbrodni lubińskiej. Mimo upływu 40 lat nie odnaleziono tych, którzy pozbawili życia demonstrantów. Powracamy do prokuratorskiego śledztwa, aby wyjaśnić, kto tak naprawdę zamordował tę trójkę synów, ojców 6 dzieci, mężów, braci, te zbrodnie muszą zostać wyjaśnione. Obchody 2. rocznicy narodzin "Solidarności" na placu Wolności w Lubinie miały przebiegać spokojnie. Demonstracja odbyła się pod hasłami "Znieść stan wojenny", "Uwolnić Lecha", "Solidarność walczy", "Wolność dla uwięzionych". Ostatecznie milicja obywatelska przemocą rozpędziła zebranych. Użyto broni palnej, środków chemicznych, pałek szturmowych. Dwa plutony ZOMO zużyły bez mała tysiąc sztuk ostrej amunicji kaliber 7,62. Życie straciły 3 osoby, a kilkanaście osób zostało rannych. Wśród nich działacz opozycji antykomunistycznej - Leszek Czwaczka. Tu, za pomnikiem, byłem tak spałowany przez ZOMO, że gdybym nie uciekł, to pewnie bym tu był jako czwarty, ale udało mi się uciec. Dobrze, że zostało wznowione śledztwo, jesteśmy tym ofiarom winni to, żeby tę sprawę do końca wyjaśnić. Archiwum Zbrodni to nowa inicjatywa Instytutu Pamięci Narodowej, w ramach której prokuratorzy jeszcze raz przyjrzą się śledztwom sprzed 1989 roku. Nie zapomnimy o żadnej pojedynczej ofierze z lat 80., z lat 70. i z innych dekad kolonialnej, komunistycznej Polski. Szef pionu śledczego IPN prokurator Andrzej Pozorski zaapelował, by każdy, kto ma jakąkolwiek wiedzę, która mogłaby być przydatna w odnalezieniu i osądzeniu sprawców sprzed lat, zgłosił się do IPN-u. Dzięki państwa zeznaniom możemy wiele w tych sprawach uczynić. W ramach obchodów 40. rocznicy zbrodni lubińskiej w Polkowicach wręczono Krzyże Wolności i Solidarności 4 działaczom opozycji antykomunistycznej. Nieuchronnie, wielkimi krokami zbliża się 1. dzień roku szkolnego. W sklepach papierniczych i księgarniach tłoczno, bo to ostatni dzwonek na skompletowanie wyprawki. Teraz o tym, jak wyglądają przygotowania. Pora się zatrzymać, bo czas na zabawę powoli dobiega końca. Chciałbym, żeby wakacje trwały cały rok. Każdy by chciał. Ale wielkimi krokami zbliża się powrót do szkoły. W sklepach i księgarniach ostatnie zakupy. Ostatnie rzeczy, okładki właśnie kupiliśmy, tak że jesteśmy gotowi na 1 września. Jesteśmy gotowi, książki mamy, wszystko mamy. Rodzice gotowi - wyprawka kupiona. Książki, zeszyty, kredki, flamastry - takie zakupy to obciążenie dla rodzinnego budżetu. Taka porządna wyprawka, oprócz książek, które dostajemy w szkole, to tak 500-600 zł. Pomagają programy społeczne: wyprawka, kapitał rodzinny czy flagowy program 500 plus. Polityka prorodzinna, którą rząd PiS realizuje od końca 2015 roku, to jest kompleksowe wsparcie rodzin, bo budujemy silna Polskę opartą na rodzinie. Z programu "Dobry Start" w tym roku skorzystało już 3,5 mln rodzin. Przydaje się dla dzieci, żeby można było kupić wszystko, czego potrzebują. Jest to znaczna pomoc, na pewno się przydaje. Świetny pomysł, pomaga dla budżetu rodzinnego. Ci, którzy jeszcze nie zdążyli, mają czas do końca listopada. Ale warto się pośpieszyć. Wnioski złożone w sierpniu zrealizowane będą w ciągu 30 dni. Wszystko jest gotowe od 2 miesięcy. Córka nie mogła się doczekać, do 1. klasy idzie. A w szkołach ostatnie szlify. Pomieszczenia prawie gotowe. Zmiany czekają także nauczycieli. Pierwsza zmiana to podwyżki dla nauczycieli - nauczyciele są z tego powodu bardzo zadowoleni. Najmniej zarabiający już od września dostaną 20-procentową podwyżkę. W przyszłym roku planowane są także wyższe pensje dla nauczycieli z dłuższym stażem. To są podwyżki, które realizujemy w bardzo trudnym czasie - wojny na Ukrainie, wielu tarcz antykryzysowych, antyinflacyjnych. Wszystko to mimo to realizujemy. W tym roku blisko 200 tys. uczniów z Ukrainy będzie kontynuować naukę w Polsce. Jesteśmy przygotowani, kilkudziesięciu uczniów na pewno będzie - przynajmniej tylu deklarowało rozpoczęcie nauki 1 września. Polska pomaga także na miejscu. W obwodzie lwowskim, w Strzelczyskach, tuż przy naszej granicy, "Tornister pełen uśmiechu" otrzymały dzieci z polskiej szkoły. Bieda była wielka jeszcze przed wybuchem wojny, a teraz ta sytuacja jest jeszcze o bardziej skomplikowana. Podwójnie doskwiera mieszkańcom i dzieciom. Dzięki zbiórkom Caritas plecaki i wyprawki odebrało 150 uczniów. Przekształcenie Mazowieckiej Uczelni Publicznej w Płocku w Akademię Mazowiecką - z podpisem prezydenta. Nowa szkoła wyższa rozpocznie pracę już 1 października. Bardzo ważny moment, wierzę w to, że jest to właśnie kolejny dla uczelni impuls rozwojowy, dla rozwoju dla uczelni, a poprzez uczelnię dla Mazowsza, poprzez nowe kadry młodych ludzi, wykształconych, którzy będą tutaj znajdowali pracę i będą tutaj rozwijali swój region i swoje miasto, swoje miejscowości, ale także Rzeczpospolitą. Jak podkreślił prezydent, ustawa o utworzeniu Akademii Mazowieckiej w Płocku została przyjęta ponad politycznymi podziałami. Uczelnia prowadzi kształcenie na studiach 1. i 2. stopnia oraz na jednolitych studiach magisterskich. Prezydent Andrzej Duda w Belwederze spotkał się z członkami Krajowej Rady Radiofonii i Telewizji. Uczestniczyli w nim wszyscy członkowie Rady. Podczas spotkania podsumowano kończącą się kadencję Rady. Jej członkowie przedstawili obecną sytuację na rynku mediów i zapoznali prezydenta z problemami oraz wyzwaniami Rady. Poruszono też kwestię ochrony małoletnich odbiorców. Ta niedziela, a dokładnie niedzielny wieczór, był nasz. W barwach Barcelony rozkręca się Robert Lewandowski, który strzelił 2 fantastyczne bramki, a w katowickim Spodku Polacy rozbili Meksyk i wykonali kolejny krok w stronę obrony tytułu mistrzów świata. Miało być lekko, łatwo i przyjemnie. I było. I choć Speedy Gonzales pochodzi z Meksyku, tym razem to Polacy szybko załatwili sprawę. Wygrali 3:0, w setach do 17, 14 i 19. Różnica klas widoczna w każdym elemencie gry - pogrom. Jeśli jest okazja wygrać 3 razy, gdzie przeciwnik nie będzie w stanie zdobyć 20 punktów, to trzeba to zrobić i to się udało. Bardzo się cieszymy, mecz pod pełną kontrolą. Był popis siatkarzy, był popis kibiców. Jedno tylko wiem: być tam, zawsze tam, gdzie ty! Ja wiem, że wielu już się znudziło, że wszystkie wielkie turnieje są grane w Polsce, ale proszę to zobaczyć i porównać z tym, co się dzieje w każdym innym miejscu. No nie ma czegoś takiego! Tak, Polscy kibice są najlepsi - to wiemy. Dorównać im chcieli Meksykanie. Którzy przelecieli kilka tysięcy kilometrów, by wspierać swoich. Mimo, delikatnie mówiąc, niewielkiej szansy na sukces. Jako Meksykanie jesteśmy bardzo zjednoczeni. Gdziekolwiek gra nasza drużyna, nawet w najdalszym zakątku świata, staramy się ją wspierać. Polacy dzięki wygranej zapewnili sobie awans do fazy pucharowej. Dziś polska grupa na mundialu ma dzień przerwy, ale do gry wracają już jutro. Polaków czeka pierwszy bardzo poważny sprawdzian - starcie z reprezentacją USA, która, tak jak my, wygrała oba mecze bez straty seta. Wiemy, że na trybunach będzie ponad 10 tys. kibiców. To niesamowite. Nie możemy doczekać się meczu z Polską, to będzie wielkie show. Wielkie show to dobre określenie na to, co w nowym klubie wyczynia Robert Lewandowski. Barcelona wygrała z Realem Valladolid aż 4:0, a Lewy trafił do siatki dwukrotnie. Druga bramka to prawdziwa magia. Rozmawiamy tu o fenomenalnym piłkarzu. Wie, jak znaleźć się w polu karnym, jak strzelić czy zagrać do kolegi z zespołu. Mamy bardzo młody skład, a on ze swoim doświadczeniem jest liderem drużyny. Lewego w akcji już niedługo zobaczą państwo w Telewizji Polskiej. 7 września pokażemy pierwszy mecz Barcelony w Lidze Mistrzów - z Viktorią Pilzno. Co to był za koncert! W sopockiej Operze Leśnej wielki finał Wakacyjnej Trasy Dwójki porwał do zabawy wszystkich z wypełnionego po brzegi obiektu. Polacy po raz kolejny pokazali, że jak wielkie show, to tylko z TVP. Fiestę na zakończenie lata obserwował na miejscu Adrian Borecki. To było istne szaleństwo. Jest zabawa fajna, fajnie artyści śpiewają, ogólnie jest super. Jest super zabawa i świetnie się bawimy, polecamy każdemu. Publiczność w wypełnionej po brzegi Operze Leśnej nie siadała na krzesła. Wszystko jest na najwyższym poziomie, jest po prostu super, organizacja, koncert, artyści, polecamy, za rok jesteśmy. Lubię Wakacyjną Trasę Dwójki, bo jest dużo gwiazd i są wspaniałe utwory. Ta publika daje tyle energii i tyle pozytywnych emocji, że nie chce się schodzić z tej sceny. Przed taka publicznością zaśpiewać to jest największa nagroda na koniec. Wspaniale, było naprawdę wspaniale, energia, ludzie, jak wyszłam na scenę, to już wiedziałam, że będzie dobrze, przestałam się stresować i też ogromny zaszczyt. W tym roku w Sopocie odbywało się wiele koncertów. Ale podczas imprez organizowanych przez inne stacje atmosfera nie była tak gorąca jak na fieście organizowanej przez TVP. Najlepsi tancerze, fantastyczne efekty i wielkie hity - to sprawiło, że Wakacyjna Trasa Dwójki była najlepszą imprezą w Europie. Na takich wielkich imprezach nie będziemy grali jakiś smutnych rzeczy, wolniejszych, bo to musi być pod nóżkę, żeby się pobawić. Tłumy bawiły w 8 miejscowościach, które odwiedziło show TVP. Tego typu koncerty pokazują, że wspólnota narodowa rośnie. Pokazuje, że potrafi się Polska cała dobrze bawić. Przed telewizorami - miliony. Muzyka jest ponad podziałami, śpiew i radość jest ponad podziałami, wszyscy mają do tego prawa i TVP jako nadawca publiczny to dostarcza, gwarantuje, tu wszyscy są razem, przecież to są ludzie różnych opcji, a wszyscy się doskonale bawią. I Polacy doceniają, że TVP daje możliwości zabawy na światowym poziomie. Musimy być tutaj razem i cieszyć się tym, z czego potrafimy się cieszyć, ten śpiew, tą radość tutaj słychać, bardzo dziękuję. NA GOŚCIA WIADOMOŚCI Z NAPISAMI ZAPRASZAMY DO TVP INFO. 