Istnieje prawdopodobieństwo, że czwarta fala pandemii pojawi się w drugiej połowie sierpnia - mówi minister zdrowia. Nie odkładajmy więc szczepienia przeciw covid. Dobry wieczór państwu, Danuta Holecka, zapraszam na główne wydanie Wiadomości. Polska buduje silne sojusze. Kraje członkowskie inicjatywy są coraz częściej postrzegane jako motor napędowy gospodarki europejskiej. Możemy odważnie spoglądać w przyszłość, by stawiać czoła czekającym nas wyzwaniom. Pogba! Pięknie to zrobił, gol! Wielkie emocje, czyli piłkarski bój o ćwierćfinały Euro 2020! Byliśmy świadkami najlepszego dnia w historii wielkich turniejów piłki nożnej, czy to mundiale, czy to mistrzostwa Europy. Opolski amfiteatr wypełni plejada najlepszych polskich artystów i ich wielkie przeboje. Już we wrześniu magiczny festiwal polskiej piosenki. Serdecznie zapraszam do Opola między 3 a 6 września! W Lublinie II Forum Regionów Trójmorza z udziałem przedstawicieli administracji rządowej i samorządowej aż 12 państw. Trójmorze, którego jednym z pomysłodawców i inicjatorów jest prezydent Andrzej Duda, wciąż zyskuje na znaczeniu, pomaga w rozwoju i zapewnia bezpieczeństwo krajów regionu. Inicjatywa Trójmorza, 12 państw regionu, wspólne projekty i wspólne cele. Nasze społeczeństwa są złaknione tego, aby osiągnąć poziom życia taki, jak jest w państwach na zachodzie Europy, a ludzie u nas przyzwyczajeni są do ciężkiej pracy i gotowi są ciężko pracować, by osiągnąć sukces. W II Forum Regionów Trójmorza w Lublinie na temat współpracy pomiędzy samorządami w krajach należących do inicjatywy udział wzięli przedstawiciele partnerów strategicznych z USA i Niemiec, a także regionów partnerskich z Europy Wschodniej. Jesteśmy głównym centrum bezpieczeństwa regionalnego. W Polsce są wojska amerykańskie, w Polsce był szczyt NATO, który zdecydował o obecności wojsk na wschodniej flance. Rzeczywiście nasz potencjał jest największy, ale to oznacza także, że nasza odpowiedzialność jest największa. Razem państwa regionu znaczą więcej w Europie i na świecie. Inicjatywa Trójmorza to 112 mln mieszkańców - 30 procent całej UE. Jeżeli spojrzymy na mapę Europy, to okazuję się, że obszar Europy Środkowo-Wschodniej wymaga zdecydowanych sojuszy i zdecydowanych powiazań gospodarczych, ale również społecznych i politycznych. Polska konsekwentnie buduje regionalne sojusze, zabiega o wzrost znaczenia i bezpieczeństwa całego regionu. Na Litwie 2-dniową wizytę złożyła marszałek Sejmu Elżbieta Witek. Wspólnie rozwijamy również wiele projektów energetycznych i transportowych służących całej Europie. Szczególną rolę odgrywa tutaj inicjatywa Trójmorza i podejmowane w jej ramach rozwoje. Z Litwą łączy nas nie tylko wspólna historia i doświadczenia, ale także współcześnie bardzo bliskie relacje, wspólne interesy i bezpieczeństwo. Zagrożenie ze strony Rosji to jest coś, co jest ważne dla wszystkich krajów UE. Na zeszłotygodniowym szczycie UE to właśnie kraje naszego regionu zdecydowanie sprzeciwiły się legitymizacji polityki Rosji Władimira Putina. O spotkanie unijnych przywódców z Putinem bezskutecznie zabiegały Niemcy i Francja. To popycha nawzajem zagrożone regiony ku sobie. I państwa bałtyckie, i Ukrainę, i Polskę, i Rumunię. Myślę, że otwarte jest pytanie co do skali współpracy ze Skandynawią. Podobne spojrzenie ma także m.in. granicząca z Rosją Estonia. Z minister spraw zagranicznych tego kraju spotkał się szef polskiej dyplomacji. Polska i Estonia myślą podobnie i chcą współpracować zarówno dwustronnie, jak i na forach międzynarodowych. Jesteśmy bliskimi partnerami w różnych inicjatywach dotyczących naszego bezpieczeństwa. Rozmowy dotyczyły także sytuacji na Białorusi i wsparcia dla europejskich aspiracji Ukrainy. Ministrowie rolnictwa z państw Unii Europejskiej poparli reformę Wspólnej Polityki Rolnej. Ma być ona teraz bardziej przyjazna dla środowiska, klimatu i dobrostanu zwierząt. Jednocześnie rolnicy mają poczuć, że im się to opłaca. Zrównoważone rolnictwo, rolnictwo ekologiczne będzie bardzo mocno wspierane. Dobrostan zwierząt to ta słynna "krowa plus", która zainspirowała bardzo Unię Europejską. To, co kiedyś prezentował prezes Kaczyński jako pomysł Prawa i Sprawiedliwości, dzisiaj jest właściwie takim flagowym programem europejskim. Nowa Wspólna Polityka Rolna określa szereg środków, mających na celu zachęcenie rolników do przyjmowania bardziej ekologicznych praktyk. Ma kłaść większy nacisk na ochronę środowiska, zapewniać większe wsparcie dla mniejszych gospodarstw i pomagać początkującym rolnikom. Nowa Wspólna Polityka Rolna obejmie lata 2023-2027. Od 1 lipca zniesione zostają wszystkie limity do specjalistów, a każdy Polak po 40. roku życia będzie mógł wykonać bezpłatny pakiet badań profilaktycznych. Odbudowa zdrowia Polaków i jednoczesne przygotowania na kolejną falę zachorowań - to priorytety Ministerstwa Zdrowia. Wielka Brytania, Rosja, Australia, Portugalia - to kraje, które odnotowują ostatnio wzrost zakażeń koronawirusem. Do Polski czwarta fala zachorowań może dotrzeć już w połowie sierpnia - szacuje Ministerstwo Zdrowia. Jeżeli do tego zwiększenia zakażeń rzeczywiście dojdzie, to chcę państwa również zapewnić, że będziemy przygotowani. Na razie jednak liczba zakażeń w Polsce jest niska, a służba zdrowia jest już w pełni zaangażowana w leczenie pacjentów niecovidowych. Plan resortu zdrowia na najbliższe miesiące wygląda tak: Już od 1 lipca zniesione zostaną wszystkie limity do specjalistów. Tego samego dnia ruszy pakiet bezpłatnych badań profilaktycznych dla Polaków po 40. roku życia. Jednocześnie laboratoria sanepidu wzmocnione inwestycją ponad 6 mln zł będą dokładnie badać pojawiające się nowe mutacje wirusa. W razie wzrostu zakażeń w każdym województwie zostanie szybko uruchomiony szpital tymczasowy. Przez całe lato trwają też dodatkowe szkolenia kadry medycznej. Ale najważniejszym orężem w tej walce pozostaje szczepienie. W pełni zaszczepionych jest blisko 13 mln Polaków. Jednak cały czas ten współczynnik zaszczepienia jest niewystarczający zdaniem wirusologów, epidemiologów. Polska uczestniczy w unijnym mechanizmie zakupu ewentualnej trzeciej dawki przypominającej. Czy będzie potrzebna? To pokażą trwające badania. Na dzień dzisiejszy wiemy, że ta ochrona trwa co najmniej 12 miesięcy, możliwe, że więcej. Oczywiście nadal potrzebujemy więcej dowodów i oczekujemy na wyniki badań. Lekarzy i naukowców zaangażowanych w walkę z epidemią odznaczył dziś Prezydent. Polska dziękuje państwu za niezwykłą służbę dla Rzeczypospolitej i dla pacjentów. Za wybitny i aktywny udział w upamiętnianiu historii Narodu Polskiego w latach 1939-1989 już po raz 20. przyznano nagrody IPN "Kustosz Pamięci Narodowej". Uroczysta gala odbyła się na Zamku Królewskim w Warszawie. Historię pamiętam. Czesław Nowak - legenda gdańskiej Solidarności, opozycjonista, założyciel i prezes Stowarzyszenia "Godność", broniącego ideałów Solidarności. W stanie wojennym za zorganizowanie strajku w Porcie Gdańskim skazany na karę więzienia. Dziś za wybitną, wieloletnią działalność publiczną dla Polski uhonorowany nagrodą IPN Kustosz Pamięci Narodowej, którą odebrał w obecności swoich wnuków. Czuję jakąś satysfakcję, że to, co robiliśmy jako Stowarzyszenie Godność, zostało docenione, bo ta nagroda to nie tylko nagroda dla mnie, ale dla wielu ludzi. W gronie laureatów XX Nagrody znaleźli się także ojcowie redemptoryści posługujący w Radiu Maryja, Muzeum Polskie w Ameryce, Jerzy Giza oraz ks. Władysław Palmowski. Jak podkreśla kapelan małopolskiej Solidarności, historia ma sens, kiedy buduje się ją na człowieku i dlatego mimo upływu lat najbardziej wspomina ludzi, których wspierał w walce z ustrojem komunistycznym. Wspominam tych, co przybyli w nocy, tych do których jechałem do więzienia, do internowania, do wojskowych obozów specjalnych. Wspominam te zapłakane oczy czasem dzieci i matek, żon. Na Zamku Królewskim nagrody odebrali też laureaci, których uhonorowano w zeszłym roku. Pandemia uniemożliwiła nam wręczenie w zeszłym roku Kustoszy Pamięci Narodowej. Uhonorowani zostali m.in. Wasyl Haniewicz, polski badacz, polski działacz na Syberii, urodzony tam, także Stowarzyszenie Gusen oraz pośmiertnie wybitna postać opozycji niepodległościowej w PRL-u Wojciech Ziembiński i rzeźbiarz Andrzej Pityński. Człowiek, którego znamy ze słynnego pomnika katyńskiego z New Jersey, ale znamy z wielu innych kreacji artystycznych. Te monumentalne rzeźby, gdzie wyrażał ducha polskiego. Wszystkim laureatom za codzienną pracę na rzecz polskiego dziedzictwa podziękował prezes IPN Jarosław Szarek. Od powodzenia tej pracy, wierności tym wartościom, które niesiecie, zależy przyszłość Polski. W uroczystość Świętych Piotra i Pawła papież Franciszek odprawił w Bazylice watykańskiej tradycyjną mszę świętą Oglądają państwo główne wydanie Wiadomości. Oto co jeszcze przed nami w programie. Wygrał wybory i od razu działa na rzecz swoich wyborców. Wielkie przygotowania do igrzysk olimpijskich. Teraz opór. Coraz większy wobec ideologii nazywanej "ideologią śmierci". Chodzi o aborcję, która zdaniem Parlamentu Europejskiego powinna być prawem człowieka czy eutanazję, zalegalizowaną ostatnio w Hiszpanii. Na drugim końcu tego ideologicznego sporu prawo do życia, promowane dziś w Kolbuszowej na Podkarpaciu. Symbol. Na nim fundament. V przykazanie - "nie zabijaj". Chcemy tym dzwonem przypominać, że każde życie ludzkie jest cenne. Kochamy każdego człowieka, nigdy nie działamy przeciwko człowiekowi. Ma być głosem w obronie życia poczętego. O tym, jak ważny to głos, mówią również kobiety, które w przeszłości dokonały aborcji. Aborcja nie zabija tylko niewinnego maleństwa, ale zabija kobiecość, empatię, więzy rodzinne, aborcja to jest wielkie zło i to nie jest wyrwanie zęba. Najwidoczniej innego zdania są brukselskie elity. Parlament Europejski przyjął ostatnio dokument uznający aborcję za prawo człowieka i wzywający państwa członkowskie do zapewnienia swoim obywatelom aborcji na żądanie. To tzw. raport Maticia. Od nazwiska jego autora, chorwackiego skrajnie lewicowego europosła. Predrag Matić porównał nawet lekarzy sprzeciwiających się wykonywaniu aborcji do rzeźników, którzy nie zabijają zwierząt. Mógłbym powiedzieć: "Nie praktykuj medycyny, jeśli nie możesz zrobić pewnych rzeczy". Nie możesz być rzeźnikiem, jeśli nie możesz zarżnąć kurczaczka lub świnki. Myślę, że, jak najbardziej, możemy mówić o cywilizacji śmierci. Z jednej strony presja europarlamentu na legalizację aborcji, z drugiej to, co się teraz dzieje w Hiszpanii, czyli legalizacja eutanazji. Hiszpania to jaskrawy przykład kraju, w którym wykonywana jest rekordowa od lat liczba aborcji. A aborcyjny przemysł kwitnie w najlepsze. Trudno oprzeć się wrażeniu, że to efekt agresywnie promowanej ideologii, zbieżnej z tą komunistyczną. Ten wściekły atak lewactwa, środowisk liberalnych nie jest tylko uderzeniem w życie, pośrednio w życie, jest de facto złamaniem całego naszego kręgosłupa. Coraz bardziej stanowczo reagują państwa, których rządy nie chcą pozwolić na taką ideologiczną indoktrynację. Na przykład Węgry. To nie organizacja pozarządowa finansowana przez rząd holenderski powinna edukować mojego 10-letniego syna w zakresie jego orientacji seksualnej, ale to mój obowiązek, zadanie i odpowiedzialność jako rodzica. Tu szef węgierskiej dyplomacji tłumaczy przegłosowanie prawa zabraniającego promowanie w szkołach zmiany płci i homoseksualizmu. Wypowiedź holenderskiego premiera na temat węgierskiego prawa, a więc wewnętrznej sprawy Budapesztu, wywołała oburzenie. Moim celem w tym momencie jest rzucenie Węgier na kolana. Muszą zdać sobie sprawę, że są członkiem UE, a więc wspólnoty wartości, którą my jesteśmy. Nie! Nie należy do wartości europejskich, do katalogu norm europejskich zgoda na mordowanie ludzi. To jest jakieś gigantyczne, hiperboliczne kłamstwo. Z tym z każdego - także logicznego - punktu widzenia trudno się nie zgodzić. Kolejna, międzynarodowa instytucja włącza się w spór, dotyczący ustroju sądowniczego w Polsce. Trybunał w Strasburgu uznał, że Polska naruszyła Konwencję Praw Człowieka, pozbawiając funkcji wiceprezesów sądu w Kielcach. Nakazał wypłacić im po 20 tys. euro tytułem odszkodowania. To kolejny dowód na upolitycznienie Europejskiego Trybunału Praw Człowieka i przykład stosowania podwójnych standardów - tak komentatorzy oceniają dzisiejsze orzeczenie Trybunału dotyczące polskiego wymiaru sprawiedliwości. Trybunał przyznał rację byłym wiceprezesom Sądu Okręgowego w Kielcach. Nakazał wypłacić im po 20 tys. euro odszkodowania. Trybunał zauważył, że państwowe ramy prawne obowiązujące w momencie odwołania skarżących Na mocy obowiązującej ustawy o sądach powszechnych zostali odwołani ze swoich stanowisk. Ale sędziowie podważyli decyzję ministra sprawiedliwości. Uznali, że nowe przepisy nie dały im szans na odwołanie się od decyzji, a jej uzasadnienie było lakoniczne i niewystarczające. Ale sędziowie podważyli decyzję ministra sprawiedliwości. Uznali, że nowe przepisy nie dały im szans na odwołanie się od decyzji, a jej uzasadnienie było lakoniczne i niewystarczające. Złożyli skargę do Strasburga, który teraz przyznał im rację. - czytamy w uzasadnieniu. Prawo do sprawowania funkcji kierowniczej w sądzie jest, jak rozumiem, zdefiniowane jako prawo człowieka, a taki nadzór ministerstwa, które ma prawo organizować pracę sądów, jest postrzegany jako jakieś naruszanie tych praw. To są bardzo zadziwiające tezy. Polska stoi na stanowisku, że ma prawo swobodnie kształtować swój ustrój sądowniczy. Szanujemy Trybunał, ale realizujemy nasze programy. Jednak reformę wymiaru sprawiedliwości sabotuje opozycja i sympatyzująca z nią część środowiska sędziowskiego... Ja będę szczera, ja pragnę zemsty. ...które otwarcie wyraża swoją niechęć wobec rządu Zjednoczonej Prawicy zabiegając o poparcie zagranicznych instytucji. Co ciekawe Trybunał Sprawiedliwości nie interweniował, kiedy za czasu rządów PO-PSL zlikwidowanych zostało prawie 80 sądów, a ich prezesom tym samym wygaszono kadencje. To w sytuacji, gdy oni potem panują nad sprawami życia ludzi. Wielu agresywnych uczestników protestów za legalizacją aborcji uniknęło kary. Wygrał i od razu działa na rzecz swoich wyborców. Wojciech Dobrołowicz z Prawa i Sprawiedliwości w niedzielę został wybrany nowym burmistrzem Bogatyni. W poniedziałek był już w Warszawie, żeby w przedstawicielstwie Komisji Europejskiej złożyć listy protestacyjne w obronie kopalni Turów. To właśnie obrona interesów mieszkańców regionu jest głównym postulatem nowego burmistrza. Bogatynia - W II turze wyborów na burmistrza wygrał kandydat PiS Wojciech Dobrołowicz. Po prostu ludzie, większość mieszkańców ma już dosyć tej bogatyńskiej mafii, tych powiązań. Brakowało nam tutaj osoby takiej, która to wszystko wyprowadzi. Zwycięstwo kandydata PiS dla wielu było zaskoczeniem, bo jeszcze niedawno w Bogatyni silnym poparciem cieszyli się politycy opozycji. Np. w wyborach prezydenckich Rafał Trzaskowski wygrał z Andrzejem Dudą. Ale po orzeczeniu Trybunału Sprawiedliwości Unii Europejskiej nakazującym natychmiast wstrzymać wydobycie w kopalni Turów wielu wyborców poczuło się zdradzonych przez polityków opozycji. Jest orzeczenie sądowe i rządzący muszą się do niego dostosować. Turów jest do zamknięcia. Opozycja się zachowuje tu bardzo źle teraz w Polsce. Jak taki jeden kandydat, prezydent Warszawy mówi, żeby zamknąć kopalnię Turów i elektrownię, no to myśli o tym, co ludzie będą robić tutaj w Bogatyni?! Jak słuchałam Wiadomości, to właśnie przede wszystkim dwóch kandydatów takich źle się wypowiedziało. Zamknięcie kopalni i w efekcie także elektrowni, które są największym pracodawcą w regionie, spowodowałoby wstrząs ekonomiczny dla całego regionu i dramatyczny wzrost bezrobocia. Dlatego w obronie Turowa stanęli politycy Prawa i Sprawiedliwości. Kopalnia i elektrownia Turów to są ze sobą naczynia połączone, to jest cały system gospodarczy i to byłoby wielkie nieszczęście dla regionu, gdyby to miało być w taki sposób rozwiązane, jak proponuje to TSUE. Wspierany przez PiS Wojciech Dobrołowicz już pierwszego dnia po wyborczym zwycięstwie przyjechał do Warszawy, gdzie w przedstawicielstwie Komisji Europejskiej złożył listy protestacyjne w sprawie elektrowni i kopalni Turów. Temat jest bardzo istotny, bo on zabezpiecza byt, utrzymanie dziesiątek tysięcy osób tego regionu. Na pewno odegrało to istotną rolę w kampanii wyborczej, ale nie był to jedyny temat. Koncentrowaliśmy się naprawdę wielowątkowo rozwiązując problemu miasta i gminy Bogatynia. Wybory w Bogatyni zarządzono po tym, jak poprzedni burmistrz Wojciech Błasiak zrezygnował ze stanowiska w sierpniu 2020 roku. Wojciech Dobrołowicz zdobył głosy ponad 63% wyborców. 12 dni po finale Euro oczy kibiców przenoszą się do Tokio się do Tokio. To tam 23 lipca start najważniejszej imprezy sportowej na świecie - igrzysk olimpijskich. Wszystkie najlepsze momenty i medale Polaków zobaczą państwo oczywiście na antenach TVP, która pokaże 350 godzin transmisji na żywo. Igrzyska Olimpijskie w Tokio coraz bliżej. Polscy sportowcy gwarantują, że powalczą o medale. Bedę z całych sil starał się zdobyć ten medal. Jest to naprawdę mój cel numer 1. O niczym innym nie myślę, o niczym innym nie marzę, więc jest to chyba wystarczająca motywacja, żeby o ten medal walczyć. Kibiców z zagranicy w Japonii nie będzie, ale mobilizacji naszym nie brakuje. wierze w to, że Polacy mimo wszystko będą nam kibicować przed telewizorami. Ja będę czuła tą moc i mimo to nie mogę się doczekać igrzysk. Do tej pory mamy 211 kwalifikacji olimpijskich. Może być ich więcej. Szansa na wyjazd do Tokio mają jeszcze m.in. koszykarze, którzy dziś w turnieju kwalifikacyjnym pokonali Angole. Sportowców wspiera PKN ORLEN, który jest sponsorem strategicznym polskiej reprezentacji olimpijskiej. Wielki zaszczyt dla Orlenu, że jesteście, że jesteście z nami, że dostarczacie nam tak wiele emocji, że reprezentujecie nasz kraj, ale reprezentujecie również Orlen. Olimpijczycy muszą mieć gdzie trenować, Stąd inwestycje rządu w Centralne Ośrodki Sportu. Przykład: 30 mln zł na rozbudowę COS-u w Giżycku. To jest dobry format rozwoju sportu wyczynowego, w oparciu przede wszystkim właśnie o pełną dostępność infrastruktury sportowej, wyspecjalizowany w najróżniejszych dyscyplinach. Igrzyska w Tokio podobnie jak Euro będą państwo mogli obejrzeć na antenach TVP. Igrzyska w Tokio będzie pani oglądała? Tak. Będziemy oglądać, jak najbardziej. Podoba mi się to, że są bez dodatkowych opłat. TVP oferuje, to trzeba z tego skorzystać. Transmitowane będą także Igrzyska Paraolimpijskie. TVP również stała się naszym partnerem. Ta współpraca owocuje tym, że jesteśmy coraz lepiej postrzegani przez różne instytucje. Co to były za emocje! We wczorajszych meczach 1/8 finału Euro było wszystko Anglia właśnie wyeliminowała Niemcy. We wczorajszych meczach 1/8 finału Euro było wszystko - 14 bramek, rzuty karne i porażka jednego z głównych faworytów do tytułu. Kiedy wydaje nam się, że w futbolu widzieliśmy już wszystko, mecz fazy pucharowej Euro zaczyna się tak. Jezu! Co tu się stało? Unai Simon! A to był dopiero początek. Po trafieniu samobójczym Hiszpanie strzelili 3 bramki. Sarabia i jest remis! Zagrał do Ferrana Torresa i 2:1! Ferran Torres do asysty dokłada bramkę! I wydawało się, że jest po meczu. Wtedy kontaktowym trafieniem odpowiedzieli Chorwaci. Gol - pokazuje Cuneyt Cakir. A w 92. minucie zdarzył się pierwszy tego dnia cud! Udało nam się wrócić do meczu, mimo że przegrywaliśmy 1:3. Moi piłkarze dali z siebie wszystko przez cały mecz. Na dogrywkę zabrakło już nieco sił. Gol! Alvaro Morata! Hiszpanie bezwzględnie to wykorzystali, wyprowadzili dwa szybkie ciosy. Mikel Oyarzabal! I to oni zagrają w ćwierćfinale. Zwycięstwo bardzo cieszy, bo to był trudny mecz. Na szczęście mamy kilka dni przerwy przed ćwierćfinałem. Choć trudno w to uwierzyć, w kolejnym meczu było jeszcze więcej emocji. Szwajcaria niespodziewanie wyszła na prowadzenie z Francją. W drugiej połowie mogła podwyższyć prowadzenie. Hugo Lloris zatrzymał jednak strzał Ricardo Rodrigueza. W ciągu kolejnych 4 minut... Benzema! ...Francuzi strzelili 2 bramki. W 75. minucie trzecią - jedną z najpiękniejszych na Euro. Paul Pogba! Pięknie to zrobił! W tym momencie już nikt nie wierzył w zwycięstwo Szwajcarów. Prawie nikt. To słowa naszych komentatorów: Hiszpania też dzisiaj prowadziła z Chorwacją 3:1. My tu nic nie przesądzamy. Chwilę później: Dobre dośrodkowanie i bramka! 2:3 i nadzieje szwajcarskich kibiców odżyły. Ich marzenia spełniły się w ostatniej minucie! Kapitalna okazja wykorzystana! Jakie emocje targały w tym meczu kibicami, najlepiej widać tutaj. To ten sam kibic przed i po golu na 3:3. Jego radość dopełniła się w rzutach karnych. Strzał Kyliana Mbappe obronił Jan Sommer i Szwajcaria awansowała do ćwierćfinału eliminując mistrzów świata! Byliśmy świadkami najlepszego dnia w historii wielkich turniejów piłki nożnej. Czy to mundiale, czy to mistrzostwa Europy - nie było takiego dnia, z takimi emocjami, z takim rollercoasterem, też z tak wysokim poziomem. Szwajcaria o półfinał zagra z Hiszpanią. Ostatnią parę ćwierćfinałową stworzy wygrany z meczu Anglia - Niemcy i zwycięzca meczu Szwecja - Ukraina, który startuje o 21.00. Transmisja w TVP1. Emocje, legendarni artyści i wielomilionowa widownia. 58. Krajowy Festiwal Piosenki Polskiej w Opolu rozpocznie się już 3 września. Gwarantuje to porozumienie podpisane między TVP a miastem Opole. Magia tego miejsca i tego festiwalu trwa cały czas. Piękna historia, wspaniała muzyka i wielomilionowa widownia. To Festiwal Polskiej Piosenki w Opolu. Doskonała promocja młodych polskich piosenkarzy. Dużo artystów i ci, co są znani z polskiej muzyki. Festiwalowe dni to od dekad najpiękniejsze święto polskiej muzyki, zarówno dla artystów jak i publiczności. Na scenie legendarni, znani i lubiani. Tak będzie i w tym roku. Gwarancja jest podpisane między TVP a miastem Opole porozumienie. Serdecznie zapraszam do Opola między 3 a 6 września. Najfajniejszy, najgłośniejszy, a przede wszystkim najważniejszy festiwal w Polsce - Festiwal Polskiej Piosenki. Bawimy się w tym czasie w Opolu. To najpiękniejsze święto polskiej piosenki. Opolski amfiteatr wypełni plejada najlepszych polskich artystów i ich wielkie przeboje. Nie zabraknie debiutów, premier. Nie zabraknie przede wszystkim najwspanialszych przebojów z kultowych polskich seriali. Będzie kilka wielkich jubileuszy, ale największym będzie oczywiście wspomnienie nieodżałowanego Krzysztofa Krawczyka, który w tych dniach, kiedy będzie się odbywał festiwal w Opolu, skończyłby 75 lat. Festiwal w Opolu pisał historie polskiej piosenki. To tu rodziły się gwiazdy i przeboje, które śpiewamy do dziś. Pierwsze festiwale, jak były w Opolu, to było wielkie święto dla Opola i pamiętam, że człowiek ubierał się w garnitur, biała koszulka, krawat. Pamiętam pierwszy występ nawet. Rok 1963, pierwszy festiwal, pierwsze hity i Ewa Demarczyk. Madonna i madonna... W kolejnych latach w Opolu świeciły kolejne gwiazdy - Marek Grechuta, Kalina Jędrusik i Czesław Niemen. Maryla Rodowicz czy Perfect. Opolska publiczność bawiła się niezależnie od pogody i często pochmurnej rzeczywistości. 1981 rok i legendarny występ Jana Pietrzaka. Dla nas to jest taka odskocznia artystyczno-duchowa, zwłaszcza że to jest nasz festiwal, nasz polski, to jest nasz, to jest najważniejsze. Co mi się podoba? Różnorodność, różnorodności wykonawcze, ponieważ mamy różne gatunki muzyczne, różnych wykonawców, Także w tym roku oprócz legend polskiej estrady uzdolnieni debiutanci i cała plejada największych polskich gwiazd. Magia tego miejsca i tego festiwalu trwa cały czas. Opole to festiwal, bez festiwalu nie ma Opola. Na wywiad z gościem Wiadomości z napisami zapraszamy do TVP Info. 