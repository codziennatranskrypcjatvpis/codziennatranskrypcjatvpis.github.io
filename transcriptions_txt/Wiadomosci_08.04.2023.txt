Już jutro radosne świętowanie. Święta Wielkiej Nocy Zmartwychwstania Pańskiego. Jest 19.30, Michał Adamczyk, witam państwa i zapraszam na Wiadomości. Wielka Sobota i oczekiwanie na najważniejszą liturgię w roku. Gdyby Chrystus nie zmartwychwstał, nas by nie było. Nie byłoby naszej wiary, bo my też zmartwychwstaniemy. Mamy bardzo dużo zboża. Bardzo dużo swojego zboża, do tego dużo zboża przyjechało z Ukrainy. Rząd uruchamia skup zboża od polskich producentów. Musimy opróżnić zbiorniki. To jest cel numer jeden. Wyjątkowa, świąteczna oferta dla widzów Telewizji Polskiej. Dziś Wielka Sobota - w Kościele czas oczekiwania na Zmartwychwstanie Chrystusa i przygotowanie do Wielkanocy, najważniejszego święta dla chrześcijan. Zgodnie z tradycją wierni odwiedzali dziś Groby Pańskie i święcili pokarmy wielkanocne. Wielka Sobota - wielka cisza. W kościołach milcząca adoracja. Pełne zadumy oczekiwanie na Wigilię Zmartwychwstania. To kulminacyjny moment w historii świata, najważniejsze wydarzenie w historii świata, które odmieniło cała historię. Jezus wychodzi z grobu, pokonuje śmierć, pokonuje szatana. Dziś wciąż żyjemy tym, co wydarzyło się w Wielki Piątek. Męką i śmiercią Pana Jezusa. Wczoraj - adoracja krzyża i Drogi Krzyżowe w całej Polsce. Największa - 18. raz - przeszła ulicami Warszawy. Dziś odwiedziny i czuwanie przy symbolicznych Grobach Pańskich. Przychodzimy co roku jak najbardziej. Jeden z ważniejszych tutaj elementów Świąt Wielkanocnych. Wystrój Grobów - od tradycyjnych po symboliczne. To Katedra Polowa w Warszawie i gruzy przypominające o wojnie na Ukrainie. A to kościół Świętego Aleksandra i nawiązanie do kapłaństwa. Oraz do wydarzeń związanych z osobą św. Jana Pawła II, który został zaatakowany tak bezpardonowo. Dziś święcimy także pokarmy, które pojawią się na stole podczas wielkanocnego śniadania. Jest wszystko to, co każe tradycja. Tradycja jest rzeczą ważną i myślę, ze trzeba uczyć następne pokolenia. W Ciekotach na Kielecczyźnie odżyła staropolska tradycja święcenia pokarmów w domach szlacheckich. Przed dworem Stefana Żeromskiego stanęły stoły. Nie ma drugiego takiego miejsca i takiego święcenia jak tutaj. Przychodzimy zawsze na święcenie. Tak, zawsze przychodzimy. Dziś Kościół nie sprawuje eucharystii. Wieczorna liturgia odprawiana po zmroku należy już do Wielkanocy. Świętujemy zmartwychwstanie Chrystusa, przejście, paschę. Przejście ze śmierci do życia. I już jest to dzień, właściwie noc, pełna radości, pełna radosnego "Alleluja". Już wkrótce, po blisko 50 dniach, zabrzmi znów radosne "Alleluja!". Zwycięska pieśń nowego życia. W Bazylice św. Piotra w Watykanie rozpoczęła się liturgia Wigilii Paschalnej. Papież Franciszek ochrzci 8 osób, w tym 3 z jednej rodziny. W Watykanie jest Anna Ołdakowska-Somaini. Witaj. Jak Wieczne Miasto przygotowuje się do Świąt Zmartwychwstania Pańskiego? Przygotowania dzielą się na wizualne i duchowe. Stolica Apostolska zamówiła z Holandii ponad 35 tysięcy kwiatów. Które zdobią plac św. Piotra. Jeśli chodzi o ważniejsze przygotowania duchowe, to katolicy przygotowywali się przez cały Wielki Post. Wielki Tydzień i wreszcie Triduum Paschalne. "Słowa pokoju w świecie pełnym wojny" - to myśl wielkopiątkowej drogi krzyżowej w Rzymie. I te słowa wybrzmiewały wczoraj raz po raz. M.in. we wspomnieniach młodych Ukraińca i Rosjanina, matki, która straciła syna w Azji, czy kapłana torturowanego w czasie wojny na Bałkanach. Wywieźli mnie do obozu na 4 miesiące. Torturowali, połamali żebra. Panie Jezu, daj nam swoje spojrzenie, abyśmy troszczyli się o tych, którzy cierpią z powodu przemocy. W rozważaniach wzięło udział około 20 tys. wiernych z całego świata. Było to jedno wielkie wołanie o pokój. Wyrażone ustami tych, którzy cierpią, którzy w prosty sposób, tak jak te dzieci z obozów mówiły: "Wojna jest zła, pokój jest dobry. Chciałbym, aby przywódcy państw to zrozumieli". Papież nie wziął udziału w wieczornej drodze krzyżowej z powodu stanu zdrowia i niskich temperatur. Ojciec Święty przewodniczył za to Liturgii Męki Pańskiej w bazylice św. Piotra. Dzień wcześniej odprawił mszę wieczerzy Pańskiej, podczas której umył i ucałował stopy osadzonych w więzieniu dla nieletnich. Każdy z nas może upaść. Ta świadomość daje nam godność. Jezus chce nas takimi i mówi: "Przyszedłem was zbawić i wam służyć". Wielka Sobota to w Watykanie czas oczekiwania. A że święcenie pokarmów to typowo polski zwyczaj... W koszyczku mamy kiełbaskę z polskiego sklepu, pietruszkę, jest baranek. ...to w polskiej parafii w Rzymie wielu wiernych. Już przed godziną 9.00 mimo solidnego deszczu osoby czekały z koszyczkami z tymi potrawami przeznaczonymi na stół wielkanocny. Jutro o 10.00 msza święta Zmartwychwstania Pańskiego pod przewodnictwem papieża Franciszka, dwie godziny później błogosławieństwo Urbi et Orbi. Polska stała się "nowym środkiem ciężkości w Europie" - tak twierdzi Washington Post. Amerykańska gazeta docenia działania naszego kraju na rzecz pomocy Ukrainie, która dzielnie broni się w walce z rosyjskimi zbrodniarzami. Bachmut - to tam trwają najcięższe walki. Zbrodniarze Putina kontynuują ataki, ale ukraińscy żołnierze heroicznie je odpierają. Pogoda przeszkodziła Ukraińcom w kontrofensywie. Zamiast czołgów w obwodzie donieckim rozmieścili artylerię. Takich agresorów trzeba całkowicie zmiażdżyć, trzeba ich wypędzić z całego naszego terytorium i ja w to wierzę. Rozejm z takim agresorem jest niemożliwy, bo minie 10 lat i pójdą dalej. Rosjanie ponoszą ogromne straty. Jak podaje strona ukraińska, blisko 180 tys. bandytów Putina albo zginęło, albo zostało rannych. Bachmut rzeczywiste stał się miejscem, w którym Rosjanie zdegradowali znacząco liczbę swoich formacji głównie szturmowych, a w związku z tym wytraciły impet do działania. To daje nadzieję Ukraińcom, którzy zapowiadają odbicie wszystkich swoich ziem. Tam, gdzie zaczynała się ścieżka zła, tam czeka na nas zwycięstwo, jestem tego pewien. Zwycięstwo nad tym złem. Nie ma alternatywy dla wyzwolenia Krymu. Są też dobre wiadomości. Do Kijowa właśnie wróciło ponad 30 dzieci, które zostały porwane przez rosyjskich zbrodniarzy. Potraktowano nas jak zwierzęta. Zamknięto nas w osobnym budynku. Każdego dnia mówiono nam, że rodzice nas odrzucili i że nas nie chcą. Dziś mija rok od jednej z najokrutniejszych rosyjskich zbrodni wojennych. W ostrzale dworca w Kramatorsku zginęło 61 osób. Polska jest jednym z liderów pomocy Ukrainie. Przekazujemy i sprzedajemy im tak potrzebną broń. Docenia to Washington Post, który wskazuje: "Polska stała się nowym środkiem ciężkości w Europie". Amerykańska gazeta podkreśla także wydatki Polski na obronność, które w tym roku sięgną 4% PKB. Święty Jan Paweł II, papież z Polski, był wielbiony i podziwiany na całym świecie. M.in. w Libanie, który odwiedził w maju 1997 roku. W stolicy Libanu Bejrucie jest Maksymilian Maszenda. Powiedz, jak w kraju, w którym mieszkają zarówno chrześcijanie jak i muzułmanie, wspominany jest Jan Paweł II? Czy ta wizyta sprzed tak wielu lat ma dla Libańczyków wciąż znaczenie? Ma ogromne znaczenie. Rozmawiałem z osobami duchownymi czy dziennikarzami. Podkreślają, że to papież, który przywrócił im nadzieję. Pokazał, że chrześcijanie i muzułmanie mogą żyć razem. Jest uważany za osobę wybitną w wielu regionach na Bliskim Wschodzie. Liban, kraj największą wspólnotą katolicką na Bliskim Wschodzie, papież Jan Paweł II odwiedził w maju 1997 roku. Jeśli nie jesteś z Libanu, to trudno nawet wyobrazić sobie, ile to dla nas znaczyło. To było jak cud! To był niezwykle ważny moment dla naszego kraju. Moment pojednania i nadziei. Jan Paweł II jest z nami do dziś i będzie zawsze. Papieża w Bejrucie witały tłumy. Msza święta na placu Męczenników zgromadziła pół miliona osób. Przybywam, aby dodać odwagi synom i córkom tej gościnnej ziemi, tego kraju o starożytnej tradycji duchowej i kulturowej, spragnionego niezależności i wolności. W Libanie nazywano go świętym, jeszcze gdy żył. Jan Paweł II wciąż jest tu niezwykle ważny nie tylko dla chrześcijan, ale i muzułmanów. Miał niewyobrażalny dar jednoczenia i wskazywania tego, co naprawdę ważne i dobre. Papież z Polski jednoczył Libańczyków - niezależnie od wyznania i mimo wieloletniej wojny domowej w tym kraju. On nam po prostu otwierał oczy. To, co robił, było przełomowe w tak wielu aspektach! Wytyczoną przez Jana Pawła II drogę pojednania między religiami i wsparcia dla chrześcijan na Bliskim Wschodzie kontynuował później papież Benedykt XVI. Święty Jan Paweł II jest tu bardzo ważną postacią, zresztą widzimy w kościołach. Czy w grecko-melchickim, czy w łacińskim, czy w maronickim, wszędzie obecność portretów Świętego Jana Pawła II. Miał szczególne serce do Libanu, ponieważ on podczas swojej wizyty powiedział, że Liban to jest taki wzorcowy kraj dla Bliskiego Wschodu, jak można ułożyć relacje pomiędzy muzułmanami a chrześcijanami, Liban to coś więcej niż kraj, to przesłanie - mówił w Bejrucie Święty Jan Paweł II. Te słowa zna tu każdy, a jego wizyta wciąż jest uważana za jedno z najważniejszych wydarzeń od czasu zakończenia wojny domowej. Oglądają państwo główne wydanie Wiadomości. Zobaczmy co jeszcze przed nami. Nieudana wizyta prezydenta Macrona w Chinach. Bezinteresowna pomoc i otwarte serce nie tylko od święta. Rządowa Agencja Rezerw Strategicznych rozpoczęła skup pszenicy. Ziarno będzie skupowane do 14 kwietnia jedynie od polskich producentów. To kolejny element pomocy dla rolników po porozumieniu w sprawie blokady wjazdu zboża z Ukrainy. Polscy producenci zbóż będą mogli jeszcze liczyć na wsparcie unijne. Zbiorniki na zboże w tym skupie na Dolnym Śląsku zapełnione są w połowie. Z początkiem wiosny jest tu więcej ziarna niż w poprzednich latach w tym okresie. Mamy bardzo dużo zboża. Bardzo dużo swojego zboża, do tego bardzo duża masa zboża przyjechała w Ukrainy, która powoduje, że tutaj jest ciasno. Przez najbliższe dni takie elewatory zbożowe będą stopniowo opróżniane, bo rządowa agencja rozpoczęła proces skupu ziarna. Pieniądze na pomoc rolnikom przekaże Bruksela, bo to Bruksela zgodziła się, by zboże z Ukrainy trafiało do Europy bez odpowiedniego cła. Jak dowiedziała się Polska Agencja Prasowa, ponad połowa z zaplanowanych funduszy ma trafić do Polski. Musimy opróżnić zbiorniki zbożowe. To jest cel numer jeden, a szczególnie opróżnić zbiorniki zbożowe przed żniwami. To jest cel, który musimy zrealizować i stawiam sobie go jako najważniejszy na tą chwilę. Dużo zboża na rynku to z jednej strony mniejsze zyski dla rolników, ale z drugiej nieco tańszy chleb dla konsumentów. Choć koszt ziarna to tylko jeden z elementów wpływających na cenę pieczywa. Ważniejszym są ceny energii, a te biły rekordy w ostatnich miesiącach. Stąd szalejąca w całej Europie inflacja. Inflacja pozostaje szczególnie dotkliwa w naszym regionie, w Europie Środkowo-Wschodniej. W większości krajów Europy Środkowo-Wschodniej kształtuje się ona na poziomie 15-16%, a więc jest podobna jak w Polsce. Marzec był pierwszym miesiącem, gdy inflacja zaczęła hamować. Widać to było także podczas przedświątecznych zakupów. Przykład tego masła sławetnego, gdzie kostka kosztowała ok. 8-9 zł. W tej chwili można kupić już poniżej 6 zł. Mleko, szczególnie mleko UHT, również już spada - cena poniżej 3,50. Ceny w Polsce wciąż są nieco niższe niż u naszych sąsiadów. W Wielki Piątek czeska telewizja odwiedziła Cieszyn i znów mówiła o turystyce zakupowej. Pełne parkingi i pełne koszyki. Zerowy VAT na żywność to część rządowej tarczy antyinflacyjnej. To miała być misja, która przekona Pekin do wsparcia Ukrainy i porzucenia strefy wpływów na Tajwanie, ale zakończyła się fiaskiem. Francuski prezydent Emmanuel Macron wspierany przez szefową Komisji Europejskiej nie tylko nie przekonał Chin do zaprzestania pomocy Rosji, ale tuż po jego wizycie ruszyły chińskie manewry wojskowe wokół Tajwanu. To miało być przełomowe spotkanie. Tak przynajmniej myślał Emmanuel Macron, wybierając się do wspierającego Kreml Pekinu. Ale jego plan legł w gruzach. Chiński przywódca Xi Jinping zdania nie zmienił. Właściwie nie uzyskał nic. Macron jest krytykowany za tę wizytę przez prasę europejską, także przez komentatorów, którzy wskazują, że właściwie dał się ograć propagandowo i politycznie jako wyraz poparcia dla stanowiska Chin. Francuski prezydent marzy o roli rozgrywającego na geopolitycznej scenie, ale nie ma dobrej passy. Regularne telefony na Kreml okazały się kompromitacją - podobnie jak apele by nie upokarzać Rosji. Tak, na dystans, jeszcze przed rosyjską inwazją przyjął go Putin, a tak Xi Jinping. I nie pomogła obecność Ursuli von der Leyen, która towarzyszyła francuskiemu przywódcy. Szefowa Komisji Europejskiej jednak przywitana była skromnie i traktowana z rezerwą. Zachęcam przewodniczącego Xi, by skontaktował się z prezydentem Zełeńskim. Zgodziliśmy się też, że stabilność na Tajwanie to bardzo ważna sprawa. Krótko po tych słowach przewodniczącej Komisji Europejskiej Chiny rozpoczęły manewry wokół Tajwanu, który od dawna próbują sobie podporządkować. Pekin nie ukrywa, że ma w planach atak na Tajwan, podobnie jak Rosja, która najechała Ukrainę. Dlatego takie nieoficjalne spotkania z przywódcą Chin w prywatnej rezydencji w Kantonie na południowym wschodzie kraju raczej nie przyniosą Macronowi poklasku. Raz dogaduje się z państwem, które jawnie wspiera Rosję. Dwa, to jest państwo totalitarne, to jest państwo komunistyczne. Macron, który tyle mówi w Europie o praworządności, o poszanowaniu praw człowieka, w istocie na to nie zwraca uwagi. Także we własnym kraju, gdzie wbrew obywatelom i za nic mając praworządność podniósł wiek emerytalny doprowadzając do chaosu, zamieszek i walk z policją. Macrona popiera zaledwie co czwarty rodak. Wielu żąda jego dymisji, a on zuchwale poucza innych. W tym roku trzy religie monoteistyczne obchodzą święta w tym samym czasie: chrześcijanie Wielkanoc, żydzi Paschę a muzułmanie Ramadan. Równoczesne wpływy tych religii najbardziej widać w Jerozolimie. Jednak ze względu na polityczne napięcia w Izraelu, święta są dużym wyzwaniem dla policji i służb bezpieczeństwa. W zamachu terrorystycznym na promenadzie w Tel Awiwie zginął turysta z Włoch, a siedem osób zostało rannych. 30-letni mężczyzna został ciężko ranny i zmarł na miejscu. Wszyscy pozostali poszkodowani zostali ewakuowani do szpitali w Tel Awiwie. Zamachowiec wjechał samochodem w grupę ludzi tuż przy nadmorskiej promenadzie. Sprawca ataku, mieszkający w Izraelu muzułmanin, został zastrzelony podczas obławy przez jednego z funkcjonariuszy. Wcześniej w zamachu terrorystycznym w Dolinie Jordanu zginęły dwie siostry - 20-letnie Izraelki. Ich matkę w ciężkim stanie zabrano do szpitala. W środę doszło do starć policji z Palestyńczykami po tym, jak izraelskie siły wtargnęły do meczetu Al-Aksa, jednego z najważniejszych miejsc islamu. Dzień wcześniej z Gazy wystrzelono rakiety, co spowodowało odwetowy atak lotniczy Izraela. To bogactwo kultur, tradycji jest jednocześnie przekleństwem dla tej ziemi. Jerozolima to święte miasto dla trzech religii. Dla judaizmu, bo tam stała pierwsza świątynia zbudowana przez Salomona, dla chrześcijan, ponieważ tam Chrystus umarł i zmartwychwstał, dla muzułmanów z kolei, ponieważ to właśnie tam podczas swej nocnej wędrówki udał się Mahomet i tam wstąpił do nieba. Zarówno Wielkanoc jak i Pascha oraz Ramadan to święta ruchome. Chrześcijanie i Żydzi posługują się kalendarzem opartym o ruch Słońca, muzułmanie - Księżyca. I chociaż zdarza się, że wyznawcy trzech religii świętują w tym samym czasie, to jednak nie świętują wspólnie. To jest ciąg wydarzeń, które powodują napięcie. To bogactwo kultur, tradycji jest jednocześnie przekleństwem dla tej ziemi. Wierni Kościołów wschodnich będą obchodzić Wielkanoc tydzień później. Pierwsza kobieta, pierwszy Kanadyjczyk i pierwszy Afroamerykanin. Planowana na koniec przyszłego roku księżycowa misja Artemis 2 będzie przełomowa pod wieloma względami. Również jeśli chodzi o załogę, której oficjalna prezentacja miała miejsce w Houston. Pierwszy raz w historii tak daleko polecą: kobieta, Afroamerykanin i nie-Amerykanin! Christina Koch, Victor Glover, Jeremy Hansen i Ried Wiesman. Ich dziesięciodniowy lot wokół Księżyca otworzy nowy rozdział kosmicznej epopei. Każde z nich ma kluczowe umiejętności, które są potrzebne do poprowadzenia misji testowej. Tworzą świetny zespół, który się uzupełnia. W programie Apollo pół wieku temu brali udział tylko Amerykanie. Teraz Kanada otwiera drzwi głębokiego kosmosu innym krajom. Mamy czterech aktywnych astronautów. Wszyscy są medycznie i technicznie certyfikowani do odbywania takich misji. Jeden z nich dostał przydział! To wielki dzień dla Kanady! Ta czwórka przejdzie do historii nie tylko dlatego, że dzięki nim ludzkość po pół wieku wróci na orbitę Księżyca. Nie tylko dlatego, że dotrą dalej niż jakikolwiek astronauta. Przejdą do historii, bo dzięki nim będzie można przeprowadzić eksperymenty, o jakich astronautom z misji Apollo nawet się nie śniło! Podczas misji Artemis 1 załogę zastąpiły męski manekin i fantomy kobiece, z których jeden miał kamizelkę antyradiacyjną, a drugi nie. To był test, czy w tak dalekiej przestrzeni zwiększa się ryzyko raka piersi. Christina Koch na własnej skórze będzie potwierdzać wyniki eksperymentu - w imieniu wszystkich kobiet. Z przyjemnością będę cię reprezentować! Odpowiedzialność, którą czuję wobec kobiet, jest wyjątkowa. Czuję też, że w ten sposób mogę spłacić dług wobec tych, które były przede mną i dzięki którym jestem tu, gdzie jestem. Statek Orion dla załogi Artemis 2 już jest przygotowywany, ale w budowie jest też kosmiczny pojazd na kolejną misję - tę, która na Księżycu wyląduje. Tym razem nie tylko dostarczamy załogę na orbitę, ale zainstalujemy ich w lądowniku księżycowym, za pomocą którego dostaną się na powierzchnię globu, a potem wrócą. Lot załogi Artemis 2 planowany jest na listopad 2024. Rok później Artemis 3, czyli powrót człowieka na Księżyc. Przełamuje bariery i pokazuje, że mimo niepełnosprawności można realizować marzenia. Teatr Krzesiwo działa od 30 lat i łączy ludzi z pasją. Na scenie oszczędność rekwizytów i brak scenografii. Najistotniejsze to żywe słowo. Leszek Nurzyński od dziecka ma problemy ze wzrokiem. W przezwyciężaniu trudów codzienności pomaga pasja - aktorstwo. To jest taka odskocznia od rzeczywistości. Taki moment wejścia na scenę jest magiczny. Każda scena jest inna, inaczej pachnie, inaczej wygląda, inne ma światło. Od wielu lat gra w Teatrze Krzesiwo zrzeszającego uczniów i absolwentów Ośrodka Szkolno-Wychowawczego dla Dzieci Słabowidzących w Warszawie. Reżyserem, mentorem i opiekunem grupy jest Ryszard Polaszek, na co dzień nauczyciel, pasjonat słowa i kultury. Wszystko zaczęło się 30 lat temu. Nie było wtedy żadnego pomysłu o teatrze, żadnego. O jakimś spektaklu teatralnym, ale tak po jakichś chwilach, dniach, tygodniach gdzieś tam powstał jakiś scenariusz, coś napisałem. Od tamtego czasu próby, wyjazdy i to, co kluczowe - spektakle. Zawsze niebanalne, dotykające rozterek życiowych, wiary czy historii. Krzesiwo angażuje i przełamuje bariery. Jest takim fajnym wzbudzeniem, myślę, i w nas, i pokazaniu też innym osobom, że niepełnosprawność nie oznacza, że osoby są od razu wykluczone albo nie są w stanie spełniać jakichś marzeń. Te marzenia realizowane są już od wielu lat. A przecież to tylko teatr... To tylko teatr? Wielkanoc to święta, które przede wszystkim uczą o nadziei. Ale czasem nam tutaj, na Ziemi, tej nadziei trochę brak. Dlatego trzeba tę nadzieję, a może i nowy początek komuś podarować, pomóc, by radość towarzysząca Świętom Zmartwychwstania Pańskiego dotyczyła także tych najbardziej potrzebujących, najuboższych. Jutro w większości domów zasiądziemy z bliskimi do wielkanocnego śniadania. Nie wszyscy jednak mają taką możliwość. Przedświąteczne śniadanie dla samotnych i osób dotkniętych bezdomnością zorganizowała dziś Archidiecezja Gdańska. Potrzebują tego gestu życzliwości, potrzebują gestu miłości, a z naszej strony jest to w jakiś sposób nawet, powiedziałbym, obowiązek chrześcijański. Około 1300 paczek z żywnością przygotowali wolontariusze Caritas Archidiecezji Lubelskiej. Paczki otrzymali także ci podopieczni, którzy nie mogli przyjść na wspólne śniadanie. M.in. seniorzy, którzy też są pod naszą stałą opieką. Paczki dotarły do nich właśnie przed świętami. Rozwiezione zostały przez naszych wolontariuszy. Dzięki Stowarzyszeniu "Paczka Dla Bohatera" wsparcie świąteczne otrzymają też kombatanci z powiatu jędrzejowskiego w Świętokrzyskiem. Jak co roku przed świętami przynieśliśmy paczuszkę dla pana. Założyciele stowarzyszenia wyznają dewizę, że "skoro oni walczyli o naszą przyszłość, my zawalczmy o ich godną teraźniejszość". Jestem wzruszony tymi odwiedzinami na każdy raz, jak przyjeżdżają. Wielkanocne paczki z żywnością otrzymali też ukraińscy uchodźcy w Rzeszowie. Podopieczne Heart To Heart World Foundation to głównie ukraińscy emeryci i samotne matki z dziećmi. Wy nam ratujecie zycie, co mozna mówić, nam i naszym dzieciom. Świąteczne życzenia, które tu słychać najczęściej, to "żeby wojna się skończyła". Jutro Wielkanoc, do samego rana. Dzieląc się jajkiem przy świątecznym stole będziemy składać życzenia swoim najbliższym. Ale te życzenia płyną do Polaków także od polityków. Niech to wspomnienie zwycięstwa życia nad śmiercią i dobra nad złem przyniesie nam wszystkim nadzieję i nowe siły, niech w polskich domach w kraju i za granicą zagości uroczysta, świąteczna atmosfera pełna pokoju, rodzinnego szczęścia i harmonii. Chciałbym życzyć, by wszystkie marzenia państwa się spełniały, a przede wszystkim to marzenie o pokoju, spokoju, rozwoju naszego kraju, o naszym umocnieniu we wszystkich wymiarach. Niech zmartwychwstały Chrystus przyniesie światu długo wyczekiwany pokój, a nasze serca wypełni nadzieją i radością. Życzę państwu, żeby to zwycięstwo dobra nad złem było również państwa udziałem w waszym codziennym życiu. Niech tajemnica Zmartwychwstania Chrystusa umocni w nas wiarę i nada głębszy sens naszej codzienności. Niech ożywi nadzieję, która pomoże sprostać wszelkim trudnościom, a chwile spędzone w gronie najbliższych przyniosą wytchnienie od codziennych zmartwień. Życzę państwu, żeby to zwycięstwo dobra nad złem było również państwa udziałem w waszym codziennym życiu. Błogosławionych świąt Wielkiej Nocy. Niech Zmartwychwstały Jezus obdarza świat pokojem, miłością bliźniego i szacunkiem dla życia, które jest wartością. Najlepsze seriale, premiery filmowe, a także transmisje z najważniejszych uroczystości z życia Kościoła. Telewizja Polska przygotowała dla państwa szeroką ofertę programową na Święta Wielkanocne. Każdy znajdzie coś dla siebie. Telewizja Polska świętuje razem z państwem, dlatego już za chwilę "Słowo Prymasa Polski abp Wojciecha Polaka na Wielkanoc". Zaraz po transmisja Wigilii Paschalnej z Jasnej Góry. Dokładnie tu mieści się misja telewizji publicznej. Jesteśmy dla tych, którzy są najsłabsi, najbiedniejsi, wykluczeni, samotni, potrzebujący. To im chcemy służyć przez transmisje liturgii. Jeszcze dziś o 22.20 w TVP1 premiera filmu "Zieja", opowiadającego o legendarnym księdzu Janie Ziei, kapelanie Szarych Szeregów i współzałożycielu Komitetu Obrony Robotników. Jutro, w Niedzielę Wielkanocną, msza święta Zmartwychwstania Pańskiego z Watykanu o 9.55 w TVP1, a zaraz po niej koncert "Noc pełna światła" - wypełniony dobrą nowiną o Zmartwychwstałym Chrtystusie. Niezapomniana Marylka ze "Złotopolskich", kochająca mama i aktorka. Jaka była Anna Przybylska? O tym najnowszy serial "Ania". Dwa premierowe odcinki już jutro. Kolejne dwa w poniedziałek. Także w poniedziałek premierowy odcinek serialu "Polowanie na Ćmy", który już stał się hitem. Produkcja o życiu Polaków pod rosyjskim zaborem zrealizowana z niezwykłym rozmachem. Tekst, historia, scenariusz, kostium - Warszawa z 1905 roku. Warszawa, czyli ludzie, emocje - niezwykle gęsta historia. W Poniedziałek Wielkanocny o 20.20, Jest symbolem dobrobytu, witalności - zajączek wielkanocny. Sporą kolekcją zajączkowych figur może pochwalić się Zajączkowo na Dolnym Śląsku i właśnie tam na koniec zaglądamy. Stoją przy drogach, witając i żegnając przyjezdnych. Zające w Zajączkowie w gminie Oborniki Śląskie. Pierwszy stanął tu 13 lat temu. Od tamtej pory zajęcy tu przybyło. Jest ich w sumie w miejscowości około 35, natomiast ponad 40 ogólnie, z tego względu że dajemy zające Życzliwki, które wędrują poza miejscowość. Oprócz nich są jeszcze zające Społeczniki. Zając społecznik jest przekazywany mieszkańcom, którzy działają na rzecz naszej miejscowości, tutaj lokalnej. To już "pisankowy desant" w Tarnowie. Miasto ozdobi 5000 kolorowych pisanek. W akcję dekorowania włączyli się najmłodsi tarnowianie, młodzież ze szkół i seniorzy. Wielkanocne ozdoby pojawiły się też w Nowej Soli w Lubuskiem. Wykonane w stolarni miejskiej ozdoby z odpadów i połamanych drzew przypadły do gustu mieszkańcom. Podobają się? Bardzo ładne są. Ekologia, estetyka i ekonomia. SPOKOJNA MUZYKA "Dlaczego szukacie żyjącego wśród umarłych? Nie ma go tutaj. Zmartwychwstał. Przypomnijcie sobie, jak wam mówił, będąc jeszcze w Galilei: 'Syn człowieczy musi być wydany w ręce grzeszników, ukrzyżowany, 