Mamy pierwszy medal. Dawid Kubacki wywalczył brąz na Igrzyskach Olimpijskich w Pekinie! Dobry wieczór, Edyta Lewandowska, witam państwa i zapraszam na Wiadomości, które rozpoczynamy oczywiście od tego wielkiego sukcesu. To pierwszy olimpijski medal w karierze naszego zawodnika, wywalczony we wspaniałym stylu. Te niesamowite zawody obserwował na miejscu Marek Ignasiewicz. Marku, jak wyglądał ten konkurs? To był konkurs stojący na najwyższym światowym poziomie, a jednym z głównych aktorów Dawid Kubacki, który sięgnął po brązowy medal, pierwszy medal olimpijski podczas Zimowych Igrzysk w Pekinie. Ten sukces tylko wzmaga nasze apetyty i mamy nadzieję, mocno w to wierzymy, że w kolejnych konkursach nasi zawodnicy postarają się o kolejne medale. Miał już złoto mistrzostw świata i brązowy medal olimpijski w drużynie. Dawidzie, płyń daleko, leć! I pięknie poleciał! Dziś Dawid Kubacki do tego dorobku dołożył indywidualny brąz igrzysk olimpijskich. Tak naprawdę dwa najlepsze skoki, jakie w tym sezonie oddałem do tej pory. Mogę się tylko cieszyć, że oddałem je w tym konkursie i że po tych dwóch skokach mogę się cieszyć z medalu olimpijskiego. Już skokiem w pierwszej serii pokazał, że jest mocny. Także ładnie! Także daleko! 104 metry było na tamten moment rekordem skoczni i dało Dawidowi 8. miejsce na półmetku. W drugiej serii zaatakował, awansował o 5 pozycji i wskoczył na olimpijskie podium. Proszę państwa, z niezależnych od TVP powodów skoki nie cieszyły się ostatnio wielkim zainteresowaniem, ale wróciły do domu i od razu jest efekt! Sami państwo widzieli, co się stało. Kiedy tylko skoki wróciły do Telewizji Polskiej natychmiast przyszły też sukcesy Polaków. Mamy medal igrzysk olimpijskich dla Polski! 2 Polaków w szóstce, 4 w rundzie finałowej. Brawo polscy skoczkowie, brawo Dawid Kubacki! Bądźmy razem z TVP. Medal bardzo cieszy, a było blisko dubletu. Kamil Stoch szybuje daleko! Pięknie! Po pierwszej serii 3. miejsce zajmował Kamil Stoch. Ostatecznie skończył na 6. pozycji. Zdecydowały gorsze warunki i minimalny błąd w drugim skoku. Niesamowity konkurs. Bardzo wysoki poziom, bardzo niewielkie różnice. Trzeba było być idealnym w dwóch skokach, żeby stanąć na podium. Biało-czerwoni kontynuują świetną passę na igrzyskach olimpijskich. Tylko raz w XXI wieku nasi skoczkowie wracali z nich bez medalu. Rozpoczął oczywiście Adam Małysz zdobywając po dwa krążki w 2002 w Salt Lake City i 8 lat później Vancouver. W 2014 rywalizację zdominował Kamil Stoch, który nie dał rywalom szans na normalnej i dużej skoczni. Na kolejnych igrzyskach do złota Stocha Biało-Czerwoni dołożyli brąz w drużynie. Mamy mocną drużynę i na pewno to nie jest jeszcze nasze ostatnie słowo na tych igrzyskach w Pekinie. Przecież jeszcze konkurs drużynowy i konkurs na dużej skoczni, gdzie tytułu mistrza olimpijskiego będzie bronił Kamil Stoch. Już jutro o 12.45 konkurs drużyn mieszanych. 10 godzin wcześniej rusza slalom gigant pań, w którym liczymy na Marynę Gąsienicę-Daniel. Poziom był bardzo wyrównany na wszystkich pucharach świata, więc myślę, że jest kilka dziewczyn, które będą tam walczyły o medal. Będę tak samo walczyła jak one! Walczyć w eliminacjach nie było dane Natalii Maliszewskiej. Dziś, dzień po tym jak Chińczycy wykluczyli ją ze startu na swoim koronnym dystansie, otrzymała negatywny wynik testu i pierwszy raz od tygodnia trenowała na lodzie. Cieszę się, że tu jestem, ale nie wierzę w to, że to może się wszystko udać. Nie wiem, czy mnie ktoś zaraz nie wróci i nie powie: no słuchaj, żartowaliśmy znowu. Natalia żartować już nie chce. Przed nią start na 1000 m, w którym, mamy nadzieję, będzie kontynuować medalową serię Polaków, którą dziś rozpoczął Dawid Kubacki. Amerykańscy żołnierze z 82 Dywizji Powietrznodesantowej są już w Polsce. Jak podkreślają dowódcy, są tutaj w jednym celu - wzmocnienia obrony przed potencjalnym wrogiem. Wsparcie wschodniej flanki NATO to efekt fiaska dyplomatycznych negocjacji z Rosją, która kontynuuje przerzut wojsk nad granicę z Ukrainą i na Białoruś. Ich ostatnią misją była niebezpieczna i chaotyczna ewakuacja z Kabulu. To oni jako ostatni amerykański oddział opuszczali Afganistan. Oddziały 82 Dywizji Powietrznodesantowej otrzymały rozkaz przemieszczenia do Polski, by wzmocnić sojuszniczą gotowość i interoperacyjność na wielu polach. Jeśli zajdzie taka potrzeba, także w celu obrony sojuszu NATO. Bo właśnie o potrzebie obrony sojuszu w ostatnich dniach mówi się coraz więcej. Potencjalna rosyjska inwazja może nie skończyć się na Ukrainie. Błyskawiczne przybycie dodatkowych żołnierzy amerykańskich stanowi najskuteczniejszą, najlepszą odpowiedź na zagrożenia, które dotyczą wschodniej flanki NATO. Ale to nie tylko działanie na pokaz, a realne wsparcie. 82 dywizja jest gotowa na każdy scenariusz. Ma sprzęt, wyposażenie i pełne zaplecze logistyczne. Obecność spadochroniarzy amerykańskich świadczy o jedności i solidarności i determinacji sojuszu do wsparcia krajów wschodniej flanki NATO. Stanowi również znaczące wzmocnienie naszych sił. Ci wojskowi w Polsce są nie pierwszy raz. Znają polskich żołnierzy. Razem brali udział również w misjach bojowych. Wykonywaliśmy zadania wspólnie w ramach misji zagranicznych czy to w Iraku, czy w Afganistanie. Szkoliliśmy się również wspólnie podczas ćwiczeń sojuszniczych czy ćwiczeń narodowych takich jak Dragon czy Anakonda. Przerzut amerykańskich wojsk do Polski ma jeszcze jedno znaczenie - uświadamia, że w razie potrzeby takich transportów może wylądować tu o wiele więcej. Dobrze, że tu są, dobrze, że ta infrastruktura się tu pojawia, bo to otwiera drogę do tego, żeby w chwili, kiedy rzeczywiście będzie to potrzebne, wchodzili nie na goły teren, ale już przygotowany. Ruchy NATO są bardzo uważnie monitorowane nie tylko przez Moskwę, ale też przez rosyjskie społeczeństwo. Choć informacje w głównych kanałach informacyjnych są zdawkowe, Rosjanie wiedzą, że ewentualny konflikt na pełną skalę może mieć katastrofalne skutki. Grupa rosyjskich wojskowych rezerwy i w stanie spoczynku wystosowała apel do Władimira Putina o porzucenie planów inwazji, bo ich zdaniem wojna z Ukrainą mogłaby zagrozić dalszemu istnieniu Rosji. Polska broni integralności terytorialnej Ukrainy. Za nami tydzień dyplomatycznych rozmów na różnym szczeblu w Waszyngtonie, Kijowie i Pekinie. Kolejne już od jutra. Nie ma czasu do stracenia, bo rosyjska agresja przybiera na sile, a Kreml szykuje kolejne prowokacje. Polska dyplomacja w obronie suwerenności Ukrainy. Szef polskiej dyplomacji Zbigniew Rau w Waszyngtonie, prezydent Andrzej Duda w Pekinie, gdzie spotkał się dziś z chińskim przywódcą. Na wielu frontach Polska zabiega o bezpieczeństwo w regionie. Jesteśmy najsilniejszym elementem wschodniej flanki, to bez wątpienia. Poza tym jesteśmy bardzo zdyscyplinowanym sojusznikiem Paktu Północnoatlantyckiego. Wymiernym skutkiem polsko-amerykańskiej dyplomacji na różnym szczeblu jest wzmacnianie flanki wschodniej. Odstraszanie i solidarność to najlepsza odpowiedź na agresywną politykę Moskwy, na agresywną próbę odbudowy imperium rosyjskiego. To nie koniec polskiej ofensywy dyplomatycznej. Jutro w Londynie szef polskiego resortu obrony Mariusz Błaszczak spotka się ze swoim brytyjskim odpowiednikiem. Prezydent Andrzej Duda w Brukseli rozmawiać będzie z przewodniczącą Komisji Europejskiej, szefem Rady Europejskiej i Sekretarzem Generalnym NATO. We wtorek w Berlinie prezydent w ramach Trójkąta Weimarskiego spotka się z prezydentem Francji i kanclerzem Niemiec. Tego samego dnia minister spraw zagranicznych Zbigniew Rau w Wiedniu zainauguruje spotkanie w ramach OBWE pod przewodnictwem Polski. Jest to kolejny element dyplomatycznej ofensywy. Tą najbardziej pożądaną reakcją byłoby oczywiście złagodzenie tego konfliktu i doprowadzenie po prostu do pokoju na wschodzie. Amerykański wywiad alarmuje, że jeszcze w tym miesiącu Rosja ma przeprowadzić duże manewry z bronią nuklearną, by zniechęcić Zachód do interwencji w regionie. Sam fakt, że gdzieś ta broń atomowa ma się w ogóle pojawić jako jeden z elementów tych ćwiczeń czy tej prowokacji, jest bardzo niepokojący. To pokazuje, że Moskwa jest już skrajnie zdeterminowana. Zdaniem amerykańskich ekspertów wojskowych Kreml w połowie lutego zakończy gromadzenie wojsk i sprzętu - z gotowością do ataku na początku marca. Rosyjski atak może skoncentrować się na aneksji Donbasu przy jednoczesnych działaniach hybrydowych, w tym destabilizacji władzy na Ukrainie. Na Ukrainie pełna mobilizacja. Widmo wojny w regionie coraz bardziej realne. Oglądają państwo główne wydanie Wiadomości. Zobaczmy, co jeszcze przed nami. Platforma krytykowana nawet przez założyciela partii. Za nami wielkie emocje w wielkim finale "The Voice Senior". W piątej fali pandemii liczba hospitalizacji rośnie wolniej niż zakładano, dlatego już jutro Ministerstwo Zdrowia zacznie zmniejszać liczbę łóżek covidowych i przywracać je dla pacjentów z innymi schorzeniami. A lekarze nieustannie apelują o szczepienie się. Ciepły posiłek, opieka medyczna i szczepienie przeciw COVID-19. Tak w Łodzi Caritas pomaga osobom w kryzysie bezdomności. W czerwcu zeszłego roku prawie 320 osób udało się zaszczepić pierwszą dawką. To była ta jednodawkowa szczepionka firmy Johnson. Dzisiaj mamy dla nich dawkę przypominającą. Zainteresowanie jest duże. Pomoże im to przechorować łagodniej, jeśli będą chorowali. Po drugie, osoby zaszczepione będą mogły bez problemu dostać się do noclegowni, znaleźć miejsce w schroniskach, co w okresie zimy jest szczególnie dla nich ważne. Dawkę przypominającą przyjęło już prawie 10,5 mln Polaków. Rośnie zainteresowanie darmowymi testami. Rośnie też ich dostępność. Można je już wykonać w ponad 340 punktach w całym kraju, m.in. w aptekach. Zainteresowanie jest ogromne, codziennie odbieramy masę telefonów. Pacjenci także przychodzą do apteki z pytaniami, kiedy mogą się przetestować. Spada liczba osób przebywających na kwarantannie - skróconej do 7 dni. Jeszcze w ubiegłym tygodniu było ich ponad milion. Dziś już niecałe pół miliona. Dobre wieści płyną też ze szpitali. Widzimy, że liczba osób hospitalizowanych wzrasta, ale nie wzrasta tak, jak można by było przypuszczać. Dlatego Ministerstwo Zdrowia w nowym tygodniu zacznie zmniejszać liczbę łóżek covidowych i przywracać je do leczenia innych chorób. Europa zaciska pasa z powodu kryzysu energetycznego. W niektórych europejskich miastach zaczynają być wprowadzane przerwy w dostawach prądu. Inne drastycznie podnoszą ceny na stacjach paliw. W Polsce od kilku dni obowiązują najniższe ceny paliw w Unii Europejskiej, co doprowadziło do tarapatów jednego przedsiębiorczego kierowcę z Niemiec. Albania na Bałkanach to państwo z jednym z najniższych dochodów na mieszkańca w Europie. Mimo to w ostatnich dniach ceny paliw osiągnęły tam poziom taki sam jak w Szwajcarii, gdzie pracownik za tą samą prace dostaje 16 razy więcej. Tankowanie w Albanii stało się więc luksusem. Ceny są kosmiczne. Tankowanie jest zupełnie nieopłacalne. Benzyna bardzo podrożała. U nas jest dużo drożej niż w regionie. Dziś z kryzysem energetycznym zmaga się niemal cały świat, a ceny paliw i energii windują produkty w sklepach. W Bułgarii niektóre gminy nie są w stanie już płacić rachunków za oświetlenie ulic, więc czasowo je wyłączają. Wyłączamy latarnie uliczne o 23.00, a uruchamiamy o 4.00 rano, aby osoby, które wychodzą wcześnie rano do pracy, mogły korzystać z oświetlenia. Każdy kraj robi co może, aby ograniczyć skutki wysokich cen energii. W Polsce mija właśnie pierwszy tydzień z niższymi stawkami VAT na paliwa. Efektem ubocznym wprowadzenia obniżek cen na stacjach było uruchomienie turystyki paliwowej z sąsiednich krajów. Dlaczego tu tankuje? Bo jest o wiele, wiele taniej. U nas diesel kosztuje 1,80 euro. Czyli w przeliczeniu 8,20 zł za litr oleju napędowego, którego średnia cena w ostatnich dniach to ok. 5,30 zł. Dlatego, parafrazując młodzieżowe powiedzenie, można powiedzieć, że "niejeden Niemiec płakał, jak tankował". A jeden z nich zatankował w Bogatyni osiem 200-litrowych beczek. Został zatrzymany przez policję. Ja tu często przyjeżdżam i wiem o tych kontrolach, dlatego tankuję przepisowo - zbiornik do pełna i 10 litrów benzyny do kanistra - bo nie chcę mieć kłopotów. Lepiej jeszcze raz przyjechać. Tarcze antyinflacyjne sprawiają, że polska gospodarka radzi sobie z kryzysem energetycznym. Mimo wyższych kosztów pracy firmy nie zwalniają pracowników. Mamy naprawdę stosunkowo niskie bezrobocie na tle UE. W ogóle najniższe w historii, tak że to jest szalenie ważne, bo to oznacza, że ludzie mają pracę. W najbliższy wtorek Rada Polityki Pieniężnej zdecyduje, co dalej ze stopami procentowymi w Polsce. Obecny polski rząd stoi na stanowisku, że Nord Stream 2 nigdy nie powinien powstać. Udało się opóźnić jego uruchomienie jak dotychczas o 3 lata. W obliczu agresywnej polityki Kremla zachodnie społeczeństwa zaczynają dostrzegać, jak silną bronią może być w przyszłości gazociąg. A przewodnicząca Komisji Europejskiej mówi, że Nord Stream 2 nie będzie wykluczony z listy ewentualnych sankcji. Niemcy importują ponad 50% gazu z Rosji. Podczas obecnego kryzysu energetycznego nasi zachodni sąsiedzi zapasu surowca mają zaledwie na dwa tygodnie, a to martwi niemieckiego ministra gospodarki, który chce szukać alternatywy dla rosyjskiego gazu. Nasz rynek gazu jest całkowicie zderegulowany. Zdaniem Habecka Nord Stream 2 jeszcze bardziej zacieśni gazową pętlę na szyi Europy. Geopolitycznie Nord Stream 2 nie tylko wzmacnia naszą zależność od rosyjskiego gazu, Jeżeli gazociąg Nord Stream 2 zostanie uruchomiony, to w przyszłości wobec zamknięcia elektrowni atomowych w Niemczech. Wobec tego jest tam deficyt energetyczny. Tego rodzaju mechanizm ewentualnego nacisku będzie mógł być stosowany również wobec Niemiec. Stąd apele, aby Nord Stream 2 nie został uruchomiony. To dzięki handlowi gazem Kreml ma środki na finansowanie armii gotowej do ataku na Ukrainę. To zagrożenie przynosi powolne otrzeźwienie w Brukseli i w Niemczech. Przewodnicząca Komisji Europejskiej Ursula von der Leyen, była minister obrony Niemiec, zmienia narrację. Tylko taki silny nacisk ekonomiczny może sprawić, że Rosjanie ulegną presji zmierzającej do tego, żeby obniżać ceny gazu. Budowa Nord Stream 2 przez lata była firmowana przez Angelę Merkel, a także byłego kanclerza Gerharda Schroedera, który teraz walczy o stanowisko w Radzie Dyrektorów rosyjskiego Gazpromu. Szefowa Komisji Europejskiej, pytana o postawę byłego kanclerza, odparła wprost, że jest on opłacany przez stronę rosyjską i reprezentuje jej interesy. Jest szansa, że po wielu latach uwikłania, takiej symbiozy gospodarczej między Rosją a Europą Zachodnią, która źle się kończyła dla naszej części Europy, że ta symbioza w końcu się skończy. Szefowa Komisji Europejskiej zapowiada rozmowy z USA i Norwegią w sprawie dostaw gazu. To kroki zmierzające do energetycznego uniezależnienia się od Rosji, które Polska wykonała kilka lat temu. Partia tłustych kotów, której problemem jest nieumiejętność sformułowania programu - tak o Platformie Obywatelskiej mówi jeden z jej założycieli - Andrzej Olechowski. Jeden z dawnych tzw. trzech tenorów - obok Donalda Tuska i Macieja Płażyńskiego - stwierdził, że gdyby to, co realizowali ministrowie rządu Tuska, było dobre, to PiS nie wygrałoby wyborów. Zmięta kartka papieru w rękach Donalda Tuska. To chyba jedyne, co wyborcy zapamiętali z ostatniego kongresu programowego Platformy Obywatelskiej. Choć miały być pomysły ekspertów... W samych grupach roboczych uczestniczyło 812 uczestników i uczestniczek. ...znów przebił się jedynie zaciekły atak na Prawo i Sprawiedliwość. Takiego poziomu debaty publicznej w wykonaniu opozycji nie mogą znieść nawet niektórzy sympatycy Platformy Obywatelskiej. Jej współzałożyciel, jeden z tzw. "trzech tenorów", Andrzej Olechowski nie szczędzi słów krytyki pod adresem partii Donalda Tuska. Od ładnych paru lat problemem PO jest nieumiejętność sformułowania Gdzie jest program? Poza mocno zużytą strategią straszenia PiS-em trudno odnaleźć w wystąpieniach polityków PO czytelne i wiarygodne punkty programowe skierowane do Polaków. Pokazuje swoją miałkość i bylejakość w polityce, bo przecież programem wyborczym nie może być zmięta kartka, którą wymachiwał Donald Tusk na kongresie PO. Andrzej Olechowski wytyka swojej byłej partii nie tylko brak przygotowania merytorycznego. Jej defektem, jak dodaje, są też obarczeni złymi decyzjami dawni członkowie rządu Tuska, którzy nie mają wizji, jak poradzić sobie np. ze skutkami pandemii. Trudno sobie wyobrazić, żeby z taką wizją wyszedł pan Arłukowicz, Liderzy Platformy nie potrafią dostosowywać się do tych wyzwań rzeczywistości, do takich wymagań i oczekiwań społecznych, co potrafiło Prawo i Sprawiedliwość. Wygląda na to, że wyborcy w oczekiwaniu na jakikolwiek program Platformy Obywatelskiej będą musieli ponownie uzbroić się w cierpliwość. Ogromne emocje, niezwykłe wykonania, ale zwycięzca mógł być tylko jeden. Pan Krzysztof Prusik wygrał 3. edycję programu "The Voice Senior". Niezwykła barwa głosu, osobowość i muzykalność stały się jego znakiem rozpoznawczym od początku programu. Oczarował widzów i jury. 65-latek z Warszawy jest pierwszym mężczyzną, który zwyciężył polską edycje programu. Panie Krzysztofie, z całego serca gratuluję, zwłaszcza że to werdykt widzów. Dokładnie 4 mln widzów. Tylu oglądało finałowe starcie na scenie "Voice Senior". Wydarzyło się coś pięknego, wspaniałego, niespodziewanego przeze mnie. Ja bym tego nie określił przygodą, to jest wielka rzecz w moim życiu. Krzysztof Prusik pokonał trójkę konkurentów. Słuchając historii życiowych inaczej się patrzy na te występy, bo oni śpiewają z historią. Natomiast muszę powiedzieć, że to był bardzo wysoki poziom. No ta edycja po prostu wgniatała w fotel. Co tydzień muzyczne zmagania seniorów śledziły miliony widzów. Niektórzy śpiewają tak, że nie wiemy, dlaczego nie są popularni w ogóle w Polsce i na świecie. Bo z edycji na edycję przeciętna poziomu bardzo wzrosła. Spełnia pani te kryteria 60+? Skończyłam 60 lat. Niemożliwe. Jest pan za młody, zapraszamy za rok. Ten program jest tak piękny, tak dobry, tak wspaniały. Łączy pokolenia, pokazuje potencjał, talent, miłość do muzyki, pasję. Jesteście ze mną? Wszyscy uczestnicy programu pokazali ogromną pasję i sceniczne umiejętności. Pan Krzysztof, zwycięzca tej edycji, otrzymał też zaproszenie do występu w koncercie Telewizji Polskiej z okazji Dnia Kobiet. W pierwszą niedzielę lutego, czyli dziś, obchodzimy Światowy Dzień Cepelina. Z tej okazji nasi koledzy z TVP Wilno w najnowszej "Unii kulinarnej" przygotowali to znakomite danie według tradycyjnego przepisu. W zależności od regionu to cepeliny albo didzkukuliai. Jak byśmy ich nie nazwali, te owalne "pyzy" najlepiej smakują na Litwie, bo tu się narodziły. Początkowo były podawane głównie w karczmach, gdzie głodni i zmęczeni drogą podróżnicy mogli zatrzymać się i najeść do syta. Najsmaczniejsze powstają ponoć ze startych ziemniaków. Mieszanki surowych i gotowanych. Klasyczne nadzienie to przyprawiony pieprzem i majerankiem farsz mięsny. Twoim zdaniem nadzienia w cepelinach powinno być dużo czy jednak nie? Idealnie - nie za dużo, nie za mało. W najnowszym odcinku "Unii Kulinarnej" nasi koledzy z TVP Wilno przygotowali to danie według receptury babci prowadzącego, Łukasza Palkowskiego. Bardzo długo rozpracowywałem ten przepis. Czytałem stuletnia lekturę, naradzałem się z babcią, więc według tego przepisu z pewnością się udadzą. Ale TVP Wilno to nie tylko rozrywka. To także solidna porcja informacji. Na antenie króluje "Info Wilno" - program dedykowany Polakom mieszkającym na Litwie i przez nich też tworzony. Staramy się dotrzeć do każdego zakątka Wileńszczyzny, pokazać życie Polaków, ich działalność, zaistniałe problemy jak też sukcesy. Staramy się zresztą promować wszystko co polskie. Na Litwie żyje 200 tys. naszych rodaków. Dzięki jednemu z najmłodszych kanałów Telewizji Polskiej od ponad 2 lat mogą oglądać programy, seriale czy filmy w ojczystym języku przez 24 godziny na dobę. Bardzo długo czekaliśmy na kanał, który będzie mówił również o nas. To jest bardzo ważne, żeby mieć tą styczność z językiem polskim, z kulturą polską. Ale był też drugi bardzo ważny argument za tym, by powstało TVP Wilno. Przeciwstawienie się takiej rosyjskiej propagandzie, której na Litwie jest bardzo dużo, i myślę, że to zrobiliśmy, podołaliśmy temu zadaniu. W ostatnich latach, co istotne przy tak agresywnej postawie Kremla, wyraźnie poprawiły się stosunki na linii Warszawa-Wilno. Niedawno prezydent Gitanas Nauseda podpisał długo wyczekiwaną przez nas ustawę o oryginalnej pisowni nazwisk w litewskich dokumentach tożsamości. Oczywiście sprzyja poprawie współpracy polsko-litewskiej, natomiast na tej liście jeszcze parę kwestii zostało. O tym, że warto działać ramię w ramię, doskonale wiedzą w Lublinie, gdzie od lat swoją siedzibę ma dowództwo brygady litewsko-polsko-ukraińskiej. Na koniec o polskim kandydacie do Drzewa Roku w Europie. Dąb Dunin, nazywany Strażnikiem Puszczy Białowieskiej, rywalizuje z 15 przedstawicielami różnych państw europejskich. By zdobyć miano najlepszego, potrzebuje państwa pomocy. Dąb Dunin - Strażnik Puszczy Białowieskiej. Ma ponad 400 lat i rośnie w Przybudkach na Podlasiu. Jest olbrzymie, majestatyczne! Piękno i zachwyt wzbudza szczególnie w okresie letnim. Przyjeżdżają pary młode na plener zrobić zdjęcie okazyjnie przy tym dębie, bo to naprawdę coś pięknego. On jakąś ma magię, przyciąga każdego. W drodze po tytuł Drzewa Roku w Polsce pokonał 150 konkurentów. Teraz czas na podbicie Europy. Europejskie Drzewo Roku to nie jest tylko konkurs mówiący o tym, jak to drzewo wygląda, jak jest stare, ale także jaką historię za sobą niesie i jaki ma związek ze społeczeństwem, z ludźmi. Żeby wygrać jako Drzewo Europy, to trzeba co najmniej 500 tys. głosów. Tak że chcemy za pośrednictwem państwa zmobilizować całą Polskę, żeby zagłosowali. Jak to zrobić? Można wejść na strony Klubu Gaja, lub na strony Święto Drzewa albo bezpośrednio na stronę treeoftheyear i głosować w szczególności na polskie drzewo, czyli na Dunina - Strażnika Puszczy Białowieskiej. A to już Wdecki Park Krajobrazowy - brama Borów Tucholskich. Podchodzimy teraz do pozostałości po kurhanie. Archeolodzy odkrywają tu kolejne tajemnice. Mamy tutaj kompletnie zachowany cały układ przestrzenny osiedla z pierwszych wieków naszej ery. Ci ludzie, którzy tutaj mieszkali, a przynajmniej ich część, pochodzili ze Skandynawii. Świadczą o tym znajdowane przedmioty łączone szczególnie z norweskim kręgiem kulturowym. Mowa przede wszystkim o żelaznym mieczu tkackim, który jest zupełnie wyjątkowy dla przestrzeni naszego kraju. Tak jak Biskupin, który został pogrzebany pod wodami jeziora, tak to miejsce zostało zabezpieczone przez las. Kolejne szczegółowe prace badawcze zaplanowano na marzec. Na "Gościa Wiadomości" z napisami zapraszamy do kanału TVP Info. 