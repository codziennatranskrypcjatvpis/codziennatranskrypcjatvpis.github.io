Jest umowa na 48 południowokoreańskich myśliwców. Pierwsze maszyny trafia do Polski już w przyszłym roku. Dobry wieczór, Edyta Lewandowska, witam państwa i zapraszam na "Wiadomości". A oto co dziś w programie. Będziemy mieli w dyspozycji polskich sił powietrznych pełną specjalizację myśliwską. Polska armia kończy erę postsowieckich migów. Stare samoloty zastąpione zostaną nowoczesnymi samolotami FA-50, to będzie skok generacyjny. Kanał żeglugowy przez Mierzeję Wiślaną - gotowy. Jutro oficjalne otwarcie. Mamy niezależność, nie musimy przez wody naszego chimerycznego sąsiada przepływać. Będziemy sami rządzili i decydowali. Sensacyjne znalezisko na dnie Zalewu Szczecińskiego. Zadbamy o to, żeby ten wrak został objęty ochroną, a następnie, żeby można było przeprowadzić profesjonalne badania. Kolejna umowa na zakup nowoczesnego sprzętu dla wojska - zatwierdzona. Tym razem - południowokoreańskich myśliwców. To jeden z elementów reformy polskiej armii i jej historycznego wzmocnienia. W ciągu kilku lat Polska ma dysponować silną, najnowocześniejszą armią w Europie. Pierwsze egzemplarze FA-50 dla Polski, już wkrótce rozpoczną końcowe testy - a do naszego kraju dotrą w połowie przyszłego roku. Łącznie nasi piloci będą mieli do dyspozycji 48 takich samolotów, a w planach jest też umowa dotycząca transferu technologii. To tempo, w którym to nastąpiło, dosłownie w ciągu kilku miesięcy, niezwykle szybkie, pokazuje również wielkie zaufanie, jakie wynika z dotychczasowej współpracy gospodarczej i politycznej pomiędzy Polską i Korea Południową. Koreańczycy stworzyli ten samolot szkolno-bojowy we współpracy z Amerykanami - stąd podobieństwo FA-50 do F-16, które Polska już ma. zastąpią poradzieckie konstrukcje - stacjonujące w Mińsku Mazowieckim MiG-29 czy SU-22 i uzupełnią się z amerykańskimi samolotami na wyposażeniu polskiej armii. Uzbrojenie F-16 jest kompatybilne z uzbrojeniem FA-50, a więc w bardzo krótkim czasie osiągniemy nasz cel w postaci skokowego wzmocnienia Polskich Sił Powietrznych. Polska realizuje największe zakupy uzbrojenia w historii - w Korei Południowej kupimy i docelowo rozpoczniemy produkcje w Polsce, także armatohaubic i czołgów. A Stany Zjednoczone dostarczą do Polski: czołgi Abrams, śmigłowce Apache czy samoloty F-35. Jedocześnie silnie rozwijamy rodzimy przemysł obronny. Te działania są działaniami sprawczymi, które budują realne, rzeczywiste zdolności - polski żołnierz, polski lotnik nie będzie musiał latać na drzwiach od stodoły, tylko będzie miał najnowocześniejsze samoloty. Wzmocnienie polskiej armii jest możliwe 