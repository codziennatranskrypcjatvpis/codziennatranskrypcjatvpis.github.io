99. dzień rosyjskiej agresji na Ukrainę. Prezydent Wołodymyr Zełenski wezwał Europę do bardziej zdecydowanych działań wobec Rosji i zwiększenia dostaw uzbrojenia. Dobry wieczór państwu. Danuta Holecka, zapraszam na główne wydanie Wiadomości. Nasze poparcie jest ważnym krokiem w kierunku wypłaty ponad 35 mld euro na rzecz Polski. Miliardy euro dla Polaków odblokowane. Te środki będą mogły być dla dobra wspólnego także w naszym kraju wykorzystane i przyczyniać się do budowy lepszego świata. Do każdego meczu podchodzę tak samo. Nie chcę myśleć o randze spotkania, skupiam się na zadaniu. Zwycięska passa trwa. Iga Świątek w finale French Open. Monarchia brytyjska jest symbolem naszej narodowej dumy, jedności i tradycji. Królowa Elżbieta II świętuje platynowy jubileusz wraz ze Zjednoczonym Królestwem. Bruksela dała zielone światło dla polskiego Krajowego Planu Odbudowy. O decyzji przewodnicząca Komisji Europejskiej poinformowała podczas wizyty w Warszawie. Uruchomienie wynegocjowanych już ponad rok temu pieniędzy na usuwanie gospodarczych skutków pandemii to efekt kompromisu pomiędzy polskim rządem a unijnymi biurokratami. Przewodnicząca KE przyleciała do Polski, by oficjalnie ogłosić akceptację Krajowego Planu Odbudowy. Na tę decyzję Polska czekała ponad rok. Wszystkie KPO to inwestycje w połączeniu z reformami. Akceptacja tego planu jest połączona z jasnym zobowiązaniem Polski, co do niezależności sądownictwa. Wypłaty mają być uzależnione od tzw. kamieni milowych, czyli warunków zawartych w dokumencie liczącym 238 stron. Większość z nich dotyczy rzeczywistych celów unijnego funduszu odbudowy po pandemii, ale w przypadku Polski wydzielono jeszcze jeden dział - wymiar sprawiedliwości. Chodzi przede wszystkim o reformę systemu dyscyplinarnego sędziów zgodną z przyjętym przez Sejm prezydenckim projektem. Chcę wyrazić wielką satysfakcję, że przygotowana przeze mnie ustawa - akt prawny, który ma naprawić funkcjonowanie Sądu Najwyższego w aspekcie odpowiedzialności zawodowej, doprowadziła do porozumienia. Polski rząd podkreśla, że Izba Dyscyplinarna Sądu Najwyższego w obecnej formie zniknie, bo nie spełniła swojej roli, a nie dlatego, że tak chce Komisja Europejska. Nie dopuścimy do anarchii w systemie wymiaru sprawiedliwości, ponieważ do suwerennej decyzji każdego państwa członkowskiego należy właśnie to, aby system działał jak najlepiej. Bruksela odblokowała polski KPO po pandemii kilka miesięcy po tym, jak Polska wzięła na siebie największy ciężar pomocy uchodźcom wojennym z Ukrainy. Chciałabym z głębi serca podziękować Polakom za wyjątkową hojność. Historia nie zapomni solidarności jaką okazali. Prezydent podkreślił, że to właśnie wybudowana częściowo z unijnych pieniędzy infrastruktura pozwala dostarczać humanitarną, militarną i gospodarczą pomoc Ukrainie. Korzystają z naszych lotnisk, korzystają z naszej infrastruktury, kiedy transporty humanitarne i inne z krajów UE zmierzają naszymi autostradami w kierunku ukraińskiej granicy, po to żeby pomóc w tej niezwykle trudnej sytuacji. W ramach KPO Polska wynegocjowała blisko 24 mld euro bezzwrotnych dotacji i 11,5 mld euro niskooprocentowanych pożyczek. To łącznie równowartość prawie 160 mld zł, czyli 1/3 rocznych dochodów budżetowych naszego państwa. Europa jest nasza, wspólna. Wszystko to co jest w ramach UE sukcesem Polski, jest także w istocie sukcesem UE, a to co jest sukcesem UE, w rzeczywistości jest także sukcesem Polski. Pieniądze z KPO zgodnie z tzw. kamieniami milowymi trafią przede wszystkim na transformację energetyczną, modernizację szpitali, kolej, reformy rynku pracy i nowoczesne technologie w różnych obszarach działania gospodarki i instytucji państwa. Obserwatorzy życia publicznego w Polsce nie mają wątpliwości - zatwierdzenie polskiego Krajowego Planu Odbudowy nie podoba się politykom opozycji, którzy intensywnie zabiegali, aby te pieniądze nie trafiły do Polaków. W momencie, kiedy celem polskich władz jest pomoc zbrodniczo zaatakowanej przez Rosję Ukrainie Donald Tusk jako główny cel stawia obalenie władz w Warszawie. Chcę wygrać kolejną bitwę, walkę o przywrócenie demokratycznych zasad, rządów prawa i wolności słowa. Bitwę o europejską Polskę. Te deklarację Tusk złożył krótko przed tym, jak członkowie Europejskiej Partii Ludowej odwołali go z funkcji szefa partii. Jeszcze przed końcem kadencji. To pierwszy taki przypadek w historii. Zawiódł na wszystkich głównych frontach i sądzę, że z ulgą i Bruksela, i Europejska Partia Ludowa pozbywa się jego przewodnictwa. Koniec ery Merkel w Niemczech. Tusk kończy przygodę na europejskich salonach krótko po tym, jak na emeryturę przeszła jego polityczna patronka - była kanclerz Niemiec Angela Merkel. Inny Niemiec - z partii Merkel - Manfred Weber zastąpił Tuska na stanowisku. To nie przez przypadek naukowcy wiele razy wskazywali, że Europejska Partia Ludowa jest wehikułem dla polityki niemieckiej, co oznacza, że tak naprawdę w sposób bardzo skuteczny do tej pory realizowała interesy niemieckie w ramach instytucji unijnych. Stąd pytania czyje interesy realizował i realizuje Tusk, który otwarcie mówi, że wygrać wybory zamierza dla swoich unijnych sojuszników. Nie mówię do widzenia, napiszę nową rolę, jak tylko wygram wybory w Polsce i zrobię to również dla was. Dziękuję, do zobaczenia i powodzenia. Zdaniem komentatorów, aby zdobyć władzę, politycy opozycji gotowi są blokować unijne fundusze dla Polaków... To jest banknot 50 euro. ...co mogłoby oznaczać, że do Polski nie trafią miliardy euro. Dzięki naszym staraniom te pieniądze nie przepadają, tylko będą mrożone. Jak my wygramy kolejne wybory, to te pieniądze zostaną odmrożone. Unia nie ma teraz wyjścia. Unia musi, no to znaczy nie musi, logiczne patrząc: albo nałożyć dzienne kary finansowe, albo wstrzymywać finansowanie. W Parlamencie Europejskim bardzo mocno gardłowaliśmy za tym, żeby nie dawać rządowi przynajmniej części tych pieniędzy. Nawet, kiedy już było wiadome, że polski Krajowy Plan Odbudowy będzie zaakceptowany, politycy PO szukali dróg do blokady pieniędzy dla Polaków. Rozmawiałem z Ursulą von der Leyen, z przewodniczącą Komisji Europejskiej i jestem dobrej myśli, że Komisja Europejska będzie stawiała dodatkowe warunki i że te warunki będą musiały być spełnione do tego, żeby te pieniądze popłynęły do Polski. Liderzy opozycji: Donald Tusk, Rafał Trzaskowski przez całe lata robili absolutnie wszystko, żeby Polska tych pieniędzy nie otrzymała. Cieszę się, że im się to nie udało. Ale PO nie składa broni. Chce przejąć władzę niemal za wszelką cenę. Widzi pan powyborczą koalicję PO z Konfederacją, między innymi z Konfederacją? Różne scenariusze mogę sobie wyobrazić. Mi na pewno z Korwinem czy wolnościowcami jest bliżej niż z lewicą. Taki sojusz już wcześniej zapowiedział Sławomir Nitras, w ten sposób strasząc Lewicę. PO chce rządzić z Konfederacją... Ekscelencja Włodzimierz Putin. ...która nie kryje swojej prorosyjskiej polityki. Czy Władimir Putin jest mordercą? Grzegorz Braun mówi: "Nie spieszę się z etykietowaniem, z używaniem epitetów. Problem w tym, że Putin nie wypowiedział tej wojny". Ja się bardzo cieszę, że Ukraina ma problemy z Rosją. Janusz Korwin Mikke odwiedził Krym już po nielegalnej aneksji półwyspu przez Rosję. Z kolei Grzegorz Braun w Moskwie fotografował się z mężczyzną, którego polskie służby podejrzewają o współpracę z rosyjskim wywiadem. PO jest w stanie pójść w koalicji z każdym ugrupowaniem, niezależnie z kim oni się spotykają. Nie ustają walki na wschodzie i południu Ukrainy. Jednak mimo zmasowanego ataku rosyjska ofensywa idzie o wiele wolniej niż zakładał Kreml. Wojskom Putina nadal nie udało się przejąć pełnej kontroli nad Siewierodonieckiem. W ukraińskiej stolicy jest nasz korespondent - Tomasz Jędruchów, a w Waszyngtonie, który przekaże kolejną partię broni Ukrainie - jest Marcin Tulicki. Na początek Kijów. Tomku, władze w Kijowie zwracają uwagę na kolejne zagrożenia ze strony agresora, o co konkretnie chodzi? Prezydent Zełenski powiedział, że Zachód powinien dać jeszcze więcej broni. Wojna nie toczy się tylko na lądzie, ale też na Morzu Czarnym. Rosjanie zablokowali porty i Ukraińcy nie mogą eksportować zboża. To zagrożenie dla ludzkości. To oznacza głód w północnej Afryce. To już 99. dzień bohaterskiej obrony Ukrainy. Na południu ukraińska armia zatopiła 2 okręty desantowe wroga. Ale najcięższe walki toczą się we wschodnich obwodach. Wróg próbuje zdobywać terytoria w Słowiańsku i Kramatorsku, ale stawiamy zaciekły opór. Rosjanie zaatakowali też na zachodzie Ukrainy. Rosyjskie rakiety spadły na beskidzki tunel kolejowy przechodzący przez Karpaty. Rosyjskie barbarzyństwo nie ustaje. W Chersoniu zaatakowali dom, w którym 5-letnia Maryna ukrywała się z rodzicami. Dziewczynka przeżyła, ale straciła nogę. To szkolne autobusy ze Lwowa, a w nich maskotki symbolizujące 243 najmłodsze ofiary rosyjskich morderców. Mam nadzieję, że świat to zobaczy i zrozumie, że Rosja to kraj terrorystyczny, który dopuszcza się ludobójstwa, zbrodni na dzieciach. Najwyższy czas zerwać jakiekolwiek relacje z Rosją. Polska od początku rosyjskiej inwazji stanęła w obronie Ukrainy, za co osobiście polskim władzom dziękował wczoraj prezydent Wołodymyr Zełenski. Efekt polsko-ukraińskich konsultacji rządowych to 8 dokumentów o strategicznym partnerstwie w tak wielkich projektach jak: odbudowa Ukrainy czy eksport zboża. Zacieśniamy także współpracę w dziedzinie energetyki czy obronności. Rozmawialiśmy także o sprawach, które są najważniejsze na dziś: o sprawach wojny, dostaw broni. Na Ukrainę trafią kolejne armatohaubice Krab. Polska najpierw podarowała 1 trójbateryjny dywizjon naszym sąsiadom. Sprzęt produkowany przez Polską Grupę Zbrojeniową tak dobrze sprawdził się w boju, że Ukraińcy postanowili kupić jeszcze 3 dywizjony polskich armatohaubic. Wartość kontraktu to ok. 3 mld zł. To jest największa eksportowa transakcja w historii III RP, jeżeli chodzi o przemysł zbrojeniowy. Krab ma kaliber 155 mm - NATO-wski. W swojej klasie jeden z najnowocześniejszych wozów. W planach także - koordynacja przemysłu zbrojeniowego. Przygotowujemy rekomendację do utworzenia polsko-ukraińskiej spółki zbrojeniowej, co wyniesie naszą współpracę w dziedzinie obronności na nowy poziom. Rosyjska agresja na Ukrainę miała rozbić, a jednoczy sojuszników. Mieszkańcy Litwy zebrali 5 mln euro na zakup "pogromcy Rosjan" - słynnego tureckiego drona Bayraktar, by wysłać go Ukraińcom, ale Turcja przekazała drona Litwinom za darmo. Założeniem tej inwestycji jest stworzenie warunków, żeby w krótkim czasie wojska sojusznicze przede wszystkim Stanów Zjednoczonych mogły być wyposażone w sprzęt bojowy. Rosyjska agresja na Ukrainę miała rozbić, a jednoczy sojuszników. Mieszkańcy Litwy zebrali 5 mln euro na zakup "pogromcy Rosjan" - słynnego tureckiego drona Bayraktar, by wysłać go Ukraińcom, ale Turcja przekazała drona Litwinom za darmo. Teraz pieniądze ze zbiórki posłużą na uzbrojenie bayraktara. To był Kijów, a teraz USA, które dostarczą na Ukrainę kolejną partię broni. To już 11 taki pakiet. Przenieśmy się do Waszyngtonu, gdzie jest Marcin Tulicki. Powiedz jaką broń i kiedy dostaną od Amerykanów walczący z rosyjską inwazją Ukraińcy. Część tego sprzętu już została przewieziona do Europy zawczasu. Ale trzeba przeszkolić Ukraińców. To może potrwać 3 tygodnie. Mowa o 4 zestawach artylerii rakietowej HIMARS. Ten pakiet jest warty około 700 milionów dolarów. Gdy Rosjanie mordują Ukraińców i niszczą ich kraj, ponad 8 tys. kilometrów stąd zapadają istotne dla tej wojny decyzje. Z USA trafi kolejna dostawa broni dla Ukraińców. Przez cały czas tej agresji, a nawet wcześniej, prezydent Biden był bardzo stanowczy w rozmowie z prezydentem Putinem mówiąc, co zrobią USA, jeśli Rosja będzie kontynuować agresję. To już 11 pakiet broni od połowy ubiegłego roku. Ten jest warty 700 mln dolarów. To m.in. zestawy artylerii rakietowej Himars, śmigłowce, radary i słynne javeliny. Oni się bronią, mają prawo jako suwerenny naród do obrony swojego terytorium. Nie rozpoczęli tej wojny. Rosjanie to zrobili. Ukraina zapewniła, że nie użyje tej broni do ataków na terytorium Rosji. Mogą niszczyć ich składy amunicji, składy dowodzenia, zestawy logistyczne, no i te baterie artylerii. Uzbrojenie to jedno. Plan był 3 kontenery, uzbieraliśmy 15. Drugie to pomoc humanitarna. Tu także Polacy mieszkający w Stanach stanęli na wysokości zadania. Dużo rzeczy idzie również prosto na Ukrainę, pomagamy uchodźcom w Polsce, jak również Ukraińcom na Ukrainie. Zrzucali się Polacy ze wszystkich amerykańskich stanów. Mobilizowani także z tego miejsca. Z radiowej rozgłośni w Chicago. W 3 dni zebrali 1/4 miliona dolarów. To pokazuje całemu światu, że Polska jest otwarta na współpracę i szanuje swoich braci i siostry. Ta pomoc, w połączeniu z tą... ...daje nadzieję na pokonanie rosyjskiego najeźdźcy. Polska jest bezpieczna energetycznie pomimo rezygnacji z rosyjskiego węgla i gazu. Polskie magazyny gazu są zapełnione już w 95%, a Ministerstwo Klimatu i Środowiska zdecydowało właśnie o zakupie węgla z rynków innych niż rosyjski. Statki z odpowiednim surowcem już płyną do Polski. Choć za niecałe 3 tygodnie w Polsce początek astronomicznego lata, to niektórzy przygotowują się już do zimy i właśnie teraz kupują węgiel na kolejny sezon grzewczy. Faktem jest, że zainteresowanie, jeżeli chodzi o ofertę sklepu, jest ogromne. W szczytowym okresie mieliśmy ponad 100 tys. użytkowników, który logowali się do e-sklepu. Polska Grupa Górnicza pracuje teraz nad zmianami w systemie sprzedaży węgla, tak by pośrednicy nie windowali jego cen. Niewykluczone, że odpowiednie rozwiązania pojawią się także w ramach prac rządu. Naszym zdaniem nie może być, że pośrednicy zarabiają krocie na zwykłych ludziach, rencistach, osobach, które nie dysponują dużymi budżetami. Wzrost zainteresowania węglem wynika z wprowadzenia embarga na ten surowiec z Rosji. Ministerstwo Klimatu i Środowiska uspokaja jednak, że nie ma potrzeby kupowania węgla już teraz, bo surowca w Polsce nie zabraknie. My o ten węgiel dbamy tak, aby go na polskim rynku nie zabrakło w tych ilościach, które wcześniej importowaliśmy z Rosji, a nawet w ilościach większych tak, by zapewnić węgiel wszystkim polskim odbiorcom. W ostatnich dniach Polska zakontraktowała dodatkowe dostawy surowca z USA, Kolumbii, RPA czy Indonezji. W Polsce węgla nie zabraknie i zaraz powiem dlaczego: świat wydobywa ponad 8 mld ton węgla, czyli tysiąc razy więcej niż potrzebujemy my, żeby uzupełnić deficyt po embargu na węgiel rosyjski. Polska, dywersyfikując dostawy surowca i stawiając na własne wydobycie, nie zasila już finansowo rosyjskiej gospodarki. Wkrótce także statki płynące do Portu w Elblągu nie będą już zależne od wód terytorialnych Federacji Rosyjskiej, bo przepłyną przez Mierzeję Wiślaną. W kanale żeglugowym rozpoczęło się zalewanie śluzy. To jeden z ostatnich elementów prac w tym miejscu. Prace, tak jak mówiliśmy, zostaną zakończone i otwarcie oficjalne drogi wodnej, tej pierwszej części przejścia przez Mierzeje Wiślaną - 17 września. Oglądają państwo główne wydanie Wiadomości. Oto co jeszcze przed nami w programie. Kaucje, czyli sposób na śmieci. Wielki sukces Igi Świątek! Polka rozbiła Rosjankę Darię Kasatkinę 2:0 i awansowała do wielkiego finału turnieju Rolanda Garrosa. W sobotę na szansę drugi raz wygrać turniej w Paryżu. Na miejscu jest Mateusz Nowak. Jak przebiegało to spotkanie i czy wiadomo już z kim nasza najlepsza tenisistka zagra w sobotnim finale? Iga od początku narzuciła swój styl gry. Miała mały kryzys w 3. i. 4 gemie 1. seta. Ale potem rządziła już tylko jedna tenisistka. W finale jej rywalką będzie Amerykanka. Godzina i 6 minut gry. Zaledwie 3 stracone gemy - to półfinał Rolanda Garrosa według Igi Świątek. Polka nie pozostawiła Darii Kasatkinie żadnych wątpliwości i w sobotę powalczy o drugi w karierze tytuł wielkoszlemowy. Do każdego meczu podchodzę tak samo. Nie chcę myśleć o randze spotkania, skupiam się na zadaniu. Zawsze słucham muzyki, gdy wychodzę na kort. Możesz nam powiedzieć, czego słuchałaś dzisiaj? Led Zeppelin. Legendy rocka mocno nakręciły Igę. Nasza tenisistka popełniała zdecydowanie mniej błędów i kończyła więcej piłek niż rywalka. Pokonała 20. w rankingu Rosjankę czwarty raz w tym roku. Czwarty bez straty seta. Iga jak już weszła na swoje obroty, to pokazała dlaczego jest najlepszą tenisistką na świecie. Kasatkina, jak każda poprzednia przeciwniczka, po prostu przestała nadążać za piłkami Igi. Nadążyć nie sposób, bo Iga od kilku miesięcy gra kosmiczny tenis. Dziś wygrała 34. spotkanie z rzędu. W XXI w. taką serię miała jedynie Serena Williams. Iga w tym momencie mentalnie dominuje i myślę, że to jest punkt pierwszy programu. Punkt drugi: na pewno poprawiła serwis. Punkt trzeci: forehand, którym w zasadzie dominuje nad rywalkami. Przede wszystkim przejmuje inicjatywę. Miała tak od pierwszych treningów. Zawsze liczyło się tylko zwycięstwo. Ona niczego się nie bała. Zawsze chciała wygrywać i to dzisiaj udowadnia, pokazuje. Ona będzie się jeszcze nam rozwijać. I mentalnie, i fizycznie, i tenisowo. A biorąc pod uwagę, że przedwczoraj Iga świętowała dopiero swoje 21. urodziny... ... mamy uzasadnione nadzieje, że przed nią jeszcze wiele wielkoszlemowych finałów. 2:1 dla Biało-Czerwonych w meczu z Walią, w inauguracyjnym meczu grupy 4. Ligi Narodów we Wrocławiu. Bramki dla naszej reprezentacji zdobyli: Jakub Kamiński i Karol Świderski. I co ciekawe, widzowie TVP3 Wrocław, którzy otrzymali bilety na mecz od prezesa TVP Jacka Kurskiego, dokładnie wytypowali wynik meczu. Bardzo się cieszę, że będę mógł oglądać mecz. Myślę, że jakieś 2:1 będzie. 2:1 dla Polski. Ministerstwo Środowiska pracuje nad ustawą wprowadzającą system kaucyjny za opakowania. Ma on objąć szklane i plastikowe butelki, a także puszki aluminiowe. Ustawa miałaby wejść w życie w 2023 roku. Takie nielegalne wysypiska to dla leśników niemal codzienność. Lasy Państwowe rocznie przeznaczają blisko 20 mln zł na sprzątanie po śmieciarzach. Pomysł na zmniejszenie zanieczyszczenia środowiska przez odpady szklane, plastikowe czy metalowe ma Ministerstwo Klimatu i Środowiska. Butelki i puszki będzie można zwracać do sklepów. Bezparagonowo na terenie całego kraju w sposób nieobligatoryjny, ale zachętą ekonomiczną, żeby to się opłacało. Projekt zakłada, że każdy sklep powyżej 100 m2, jeśli posiada w sprzedaży produkty pakowane w ten sposób, obowiązkowo będzie musiał przyjmować zwrot puszek aluminiowych o pojemności do 1 l, maksymalnie 1,5-litrowe szklane butelki i plastikowe do 3 l. Sklepy poniżej 100 m2 będą mogły przystąpić do programu kaucyjnego dobrowolnie. Wprowadzenie tego systemu powinno podnieść ilość recyklingowanych odpadów. w przypadku państw skandynawskich czy Niemiec, Holandii, są dwa razy większe. Eksperci liczą, że system kaucyjny pozwoli podwoić ilość recyklingowanych odpadów. System kaucyjny pozwoli nam zebrać 90% tego co wyprodukujemy i widać, że to się dzieje, te wyniki udało się osiągnąć na Litwie, w Estonii i widać, że w innych krajach, w których system kaucyjny też funkcjonuje, np. Skandynawii czy Niemczech, mamy podobne poziomy recyklingu opakowań. Dokładna kwota kaucji ma zostać ustalona w drodze rozporządzenia i nie mieć wpływu na wzrost cen produktów. Na Zamku Królewskim w Warszawie wręczono nagrody Kustosz Pamięci Narodowej - jeden z najbardziej prestiżowych laurów przyznawanych przez IPN. Kustosz to osoba, która daje drugie życie naszym bohaterem z przeszłości. Wśród pozostałych nagrodzonych - major Waldemar Kowalski, którego ustalenia i prace przyczyniły się do odnalezienia szczątków "Inki" i "Zagończyka". Opozycjonista, działacz związkowy - Edward Muller - twórca prywatnego archiwum "Solidarności". Bohdan Urbankowski - poeta, dramaturg, prozaik, historyk i filozof. Autor ponad 50 książek. Pośmiertnie wyróżnienie otrzymał ks. Adolf Chojnacki - jeden z kapelanów Solidarności, związany z Małopolską. Teraz zaproszenie dla państwa na "Magazyn Śledczy Anity Gargas". O tym, jak wyglądały kulisy obalenia rządu Jana Olszewskiego. Co wiemy o "Nocnej zmianie" z perspektywy 30 lat. Dziś o godzinie 22.35 w TVP1. To, jak został zdeformowany obraz Jana Olszewskiego, jego rządu, jest szokujące. Nie sądziłem, że agenci kierują państwem polskim. Padła komenda Donalda Tuska, że bronimy wszystkich. Tak jak 30 lat temu mamy opozycję uprawiającą sabotaż wobec polskiej racji stanu. Londyn, Wielka Brytania, Brytyjska Wspólnota Narodów oraz wszyscy miłośnicy royalsów na całym świecie świętują. Dziś rozpoczęły się oficjalne obchody platynowego jubileuszu królowej Elżbiety II, która od 70 lat zasiada na brytyjskim tronie. Jedną z największych atrakcji była wielka parada wojskowa. W Londynie są nasi reporterzy - Maciej Sawicki i Dariusz Bohatkiewicz. Darku, miałeś to szczęście, że byłeś zaproszony na tę uroczystość. Powiedz, jakie emocje towarzyszyły wydarzeniu? Emocje były olbrzymie, bo to fantastyczny jubileusz. Elżbieta II jest jedynym władcą w historii, która sprawuje władzę od 70 lat. Dlatego przygotowania były od bardzo dawna. Najbliższe dni mają pokazać siłę, fenomen rodziny królewskiej. Na tę chwilę czekała nie tylko cała Wielka Brytania. Czekał cały świat. Platynowy jubileusz. 70 lat Elżbiety II w służbie kraju, rodziny i brytyjskiej wspólnoty. 96-letnia monarchini ostatnio rzadko się pokazuje. Dziś chciała podziękować za życzenia, wsparcie i sympatię ludzi z całego świata. A życzeń było mnóstwo. Życzymy Jej Wysokości zdrowia. Dobrego świętowania, żeby cieszyła się z obchodów. Takie uroczystości nie zdarzają się na co dzień. Życzę królowej wszystkiego najlepszego na jubileusz. Myślę, że będzie to wspaniałe wydarzenie. Królowa obejrzała przelot samolotów RAF, w tym słynnych czerwonych strzał, które na niebie wykreśliły liczbę 70. Pierwszy raz w historii swego panowania Elżbieta II opuściła słynną paradę Trooping of the Colour. Najbardziej brytyjska z brytyjskich ceremonii. A na te wybrały się setki tysięcy ludzi. Już w metrze miłośnicy "royalsów" wyróżniali się strojem, nakryciami głowy i dobrym humorem. Nie przeszkadzały gigantyczne kolejki do wejścia czy drobiazgowe kilkukrotne kontrole. Niektórzy przyszli tu już wczoraj. A tu zmiana czasów i epok. Zamiast królowej słynną paradę przyjmował następca tronu książę Karol, księżna Anna i książę William. A było co oglądać. 1200 żołnierzy z piechoty i jazdy, ponad 200 koni, 400 muzyków z 7 orkiestr, Na trybunach specjalnie zaproszona brytyjska szlachta, dyplomaci i osoby zasłużone dla brytyjskiej korony. Wyjątkowy dzień, wyjątkowy jubileusz. Brytyjczycy potrafią stworzyć niezwykłe widowisko. Nie zabrakło elementów polskich i ukraińskich. Życzymy królowej zdrowia i wszystkiego najlepszego. Razem ze wszystkimi Brytyjczykami gratulujemy platynowego jubileuszu. My jako Ukraińcy zawsze wspieraliśmy Brytyjczyków i czujemy, że oni również wspierają nas teraz, w tych trudnych czasach. Ale Polacy są najlepszymi przyjaciółmi. Udział w paradzie to największy zaszczyt dla miłośników rodziny królewskiej. Margaret Tyler w swoim domu ma 12 tys. pamiątek związanych z królową. Dla niej Elżbieta II to świętość. Królowa jest fantastyczna. Miała ten zaszczyt, aby spotkać ją osobiście 4 razy. Zawsze była uśmiechnięta, zawsze z klasą. Wyglądała na szczęśliwą. Królowa jest wspaniała. Jak się śmieje królowa, śmieje się cały świat. Platynowy jubileusz Królowej Elżbiety będzie obchodzony jeszcze przez 4 najbliższe dni. Z tej okazji zaplanowano szereg uroczystości. W Londynie - przygląda się im Maciej Sawicki. Powiedz proszę, co one oznaczają dla zwykłych Brytyjczyków? Nie mam żadnych wątpliwości, że ten platynowy jubileusz to wielka manifestacja narodowej dumy i wspólnoty. Sami Brytyjczycy mówią, że w taki dzień jak ten są zjednoczeni bardziej niż kiedykolwiek. Wielka Brytania monarchią stoi. Korona jednoczy naród i jest symbolem trwałości Zjednoczonego Królestwa. W taki dzień jak dziś, wszyscy czujemy się zjednoczeni. Wszyscy jesteśmy dumni. Monarchia Brytyjska jest symbolem naszej narodowej dumy, jedności i tradycji. Fenomen brytyjskiej monarchii to jednak nie tylko historia. Rodzina królewska jest niesamowicie fascynująca. To przede wszystkim nieskrywane pragnienie milionów, by choć przez chwilę dotknąć i poczuć królewskiego życia rodem z powieści. Tajemnice i namiętności. Królewskie śluby. Narodziny royal baby. Skrajne emocje. Od łez szczęścia, po gorycz skandali. To są oczywiście publiczne spektakle, ponieważ królowa Elżbieta jest tak ważna w naszym społeczeństwie. To wszystko wzbudza ogromne zainteresowanie i emocje. Ten fenomen to już nieodłączna część popkultury. Mamy skrzynki pocztowe, budki telefoniczne, pieniądze, na których jest wszędzie królowa. 