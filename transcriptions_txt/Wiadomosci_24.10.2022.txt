Tarcza antyinflacyjna przedłużona - prezydent podpisał nowelizację ustawy podatkowej. Jest 19.30, Marta Kielczyk, dobry wieczór. W Wiadomościach dziś: O tym, na co pozwalają te przepisy. No to jest coś pięknego. Tarcza Antyinflacyjna do końca roku. Takie są ciężkie czasy, że każdy grosz się liczy i uważam, że robią bardzo dobrze. Tu, w bazie w Łasku, będą też stacjonowały polskie F-35. Silna armia, bezpieczne niebo. Dziś polscy piloci razem z amerykańskimi dbają o bezpieczeństwo całej wschodniej flanki NATO. 41% zaćmienia Słońca. To będzie spektakl nad głowami - przed nami częściowe zaćmienie Słońca. Najlepszymi miejscami do obserwacji tego przepięknego zjawiska będzie południowa Polska. Na początek wypłaty dodatku węglowego i przygotowania samorządów do dystrybucji węgla po cenie nie wyższej niż 2 tysiące złotych za tonę. Polski rząd w Stanach Zjednoczonych dopina ostatnie szczegóły umowy na budowę elektrowni atomowej, a ulgi wynikające z tarczy antyinflacyjnej będą obowiązywały dłużej. Prezydent Andrzej Duda podpisał nowelizację ustawy podatkowej, przedłużającą obowiązywanie tarcz antyinflacyjnych. Zgodnie z nią stawki VAT, m.in. na ciepło systemowe czy energię, pozostaną na obniżonym poziomie do końca roku. Ja odczuwam. W zeszłym miesiącu zapłaciłam mniej za energię elektryczną. - Czyli te tarcze są potrzebne? - Ja uważam, że są bardzo potrzebne. Tarcze do zera obniżają też stawkę podatku VAT na podstawowe produkty spożywcze. Każda pomoc jest potrzebna z tej sytuacji, którą mamy teraz. 8% - zamiast 23% wynosi VAT na paliwa. No to jest coś pięknego. Dla mnie, który ja muszę - jak to mówią - samochód cały czas mieć do pracy, to jest bardzo dobrze. W ramach tarcz antyinflacyjnych nie płacimy też podatku VAT za gaz ziemny, czy nawozy i niektóre środki wspomagające produkcję rolniczą. Gospodarstwa domowe nie płacą też akcyzy za energię elektryczną. Do minimum unijnego obniżono też akcyzę na energie elektryczną dla pozostałych odbiorców, a także na lekki olej opałowy i niektóre paliwa. Ja się zawsze cieszę, jak jest coś utrzymane, a jeszcze bardziej, jak jest coś obniżone. Za kilka dni w życie wejdzie też ustawa o dystrybucji węgla. W całej Polsce z prawa do zakupu węgla za nie więcej niż 2000 złotych za tonę będzie mogło skorzystać ponad 3,5 mln gospodarstw domowych. Naszą rolą jest odpowiadać na wyzwania dnia dzisiejszego, a wyzwanie dla dzisiejszego to cena kilka razy wyższa, którą obniżamy poprzez dopłaty dla gospodarstw domowych, dopłaty dla samorządów i reorganizację procesu dostaw. Tu, w Międzyzdrojach, chęć zakupu węgla po preferencyjnej cenie do tej pory zadeklarowało ponad 30 osób. Ta liczba może jeszcze wzrosnąć, bo wnioski o dodatki węglowe złożyło około 300 osób. Czy to jest dobry pomysł, żeby samorządy też pomagały swoim mieszkańcom w zakupie tańszego węgla? No, tak uważam. No bo jeżeli problemy energetyczne są i ludzi nie stać... Oczywiście, pomaga ludziom. Uważam, że to dobra rzecz, co zrobili. W zależności od ostatecznej liczby chętnych miasto zapewni od 100 do 150 ton węgla. Zrobimy wszystko, co w naszej mocy, tak aby każdy z mieszkańców tych, którzy będą potrzebowali tego węgla, ten węgiel mogli zakupić po tej cenie preferencyjnej. Trwają też wypłaty dodatków węglowych. To 3000 złotych na gospodarstwo domowe, którego głównym źródłem ogrzewania jest kocioł na paliwo stałe, kominek, koza, ogrzewacz powietrza, trzon kuchenny, piecokuchnia, kuchnia węglowa lub piec kaflowy zasilany węglem kamiennym, brykietem lub peletem. Mamy piec kaflowy bardzo duży i ogrzewamy dwa pokoje plus kuchnia i to nam wystarcza na zimę. Ja mam dwa piece, więc duże mieszkanie, więc jest to duża pomoc. Mam informację, że została przydzielona, ale w tej chwili jeszcze czekamy na pieniądze. Rząd pracuje też nad trwałym zapewnieniem Polakom taniej energii. Wicepremier, minister aktywów państwowych Jacek Sasin i minister klimatu i środowiska Anna Moskwa rozmawiali w Stanach Zjednoczonych z amerykańską minister energii Jennifer Granholm o budowie elektrowni atomowej w Polsce. Każda ilość tej czystej, własnej i bezpiecznej energii w Polsce jest niezbędna i potrzebna w tych absolutnie niepewnych czasach. Te działania będą zmierzały również do tego, żeby za tym poszło właśnie stworzenie w Polsce całego centrum energetycznego, łącznie z ze szkoleniem kadr, pracami nad nowymi technologiami. Ambicją Polski jest rola huba energetyki atomowej w regionie. Mija równo 8 miesięcy od wybuchu wojny. 8 miesięcy niewyobrażalnych zniszczeń, cierpienia, ale i heroizmu, determinacji Ukraińców. Ukraina może liczyć na wsparcie Zachodu, który nie wierzy już w takie twierdzenia Moskwy jak o ukraińskim planie użycia tzw. brudnej bomby. W Kijowie jest Tomasz Jędruchów. Na jakim etapie jest ta wojna? Rosjanie próbują atakować, ale tylko w okolicach Bachmutu. Skupiają się na przygotowaniach do kontrofensywy. Zarządzono ewakuację w Chersoniu. Ale to żadna ewakuacja, to dezinformacja, miasta opuszczają kolaboranci i ich rodziny. W obwodzie chersońskim, przylegającym do anektowanego przez Rosję Krymu, trwa kontrofensywa Ukrainy. Okupanci i kolaboranci w Chersoniu wywożą wszystko, co im się uda - wyposażenia szpitali, własność państwową i prywatną. To jednak wcale nie oznacza, że Rosjanie nie będą bronić miast. Zdaniem ukraińskich służb Putin wysyła tam nowe oddziały. Rosyjski minister obrony Siergiej Szojgu wczoraj niespodziewanie zadzwonił do swoich odpowiedników m.in. w Stanach Zjednoczonych i Wielkiej Brytanii, mówiąc o "brudnej bombie", którą rzekomo miałaby przygotowywać Ukraina. Kiedy rosyjski minister obrony ustawia telefoniczną karuzelę i dzwoni z opowieściami o "brudnej bombie" atomowej, to wszyscy dobrze wiedzą, że sama już to przygotowała. Źródło wszystkich brudnych rzeczy, jakie można sobie wyobrazić w tej wojnie, to Rosja, która rozpoczęła szantaż nuklearny. Rosyjska propaganda nakręca spiralę nienawiści wobec Ukrainy. Prezenter telewizji Russia Today Anton Krasowski na wizji zachęcał m.in. do topienia i palenia ukraińskich dzieci. Powinno się je utopić w rzece z silnym prądem. Można by je także zagonić do drewnianych karpackich chat i palić żywcem. Ukraina powinna pozostać na mapie świata? Tak, ponieważ nie chciałbym żyć w tym samym kraju, co ludzie, którzy tam pozostaną. To ich wszystkich zastrzelimy. Wstrząsające nawet jak na Rosję słowa, potępił m.in. premier Ukrainy. Prezydent Stanów Zjednoczonych Joe Biden zapewnił o konsekwentnym, silnym wsparciu dla Ukrainy - militarnym i finansowym. Ponieważ wspierając Ukrainę, wspieramy całą Europę, wspieramy NATO. Polski prezydent Andrzej Duda m.in. na temat Ukrainy i bezpieczeństwa europejskiego rozmawiał w Warszawie z prezydentem Macedonii Północnej. Dokładnie tak samo rozumiemy to zagrożenie, które ze strony rosyjskiej istnieje. To niebezpieczeństwo, które Rosja dzisiaj stwarza dla całej naszej części Europy. Nie mam żadnych wątpliwości, że będziemy w dalszym ciągu zapewniać pomoc zarówno wojskową, jak i humanitarną dla narodu ukraińskiego, który broni swoich granic. Polska wie, czym jest zagrożenie ze strony imperialnej Rosji - powiedziała przed wylotem na szczyt platformy krymskiej w tym roku w Chorwacji marszałek Sejmu Elżbieta Witek. Dlatego stoimy przy Ukrainie, dlatego wspieramy i będziemy wspierać Ukrainę, a Krym był, jest i będzie należał do Ukrainy. Platforma krymska powstała z inicjatywy Ukrainy. Spotkania dotyczą problematyki anektowanego przez Rosję półwyspu. Udział w nim wezmą delegacje z pięćdziesięciu państw. A więcej na ten temat w rozmowie z Wasylem Zwaryczem, ambasadorem Ukrainy w Polsce, który będzie Gościem Wiadomości. Teraz powietrzna tarcza wschodniej flanki NATO. Polskie F16 i amerykańskie F-22 Raptor wspólnie chronią przestrzeń powietrzną od Bałtyku po Morze Czarne. Czasy naiwności się skończyły - podkreślał premier w bazie lotnictwa taktycznego w Łasku podczas spotkania z polskimi i amerykańskimi pilotami. Myśliwce F22 Raptor - jedne z najbardziej zaawansowanych technicznie maszyn świata. Dziś patrolują niebo nad Polską i naszymi sąsiadami na wschodniej flance NATO. Obecność sił powietrznych amerykańskich w Polsce jest bardzo ważnym argumentem w polityce NATO polegającej na odstraszaniu ewentualnego agresora. Współpraca z amerykańskimi siłami powietrznymi to zaledwie ułamek całego wachlarza współpracy militarnej między Warszawą a Waszyngtonem. Chciałbym, aby ten przekaz od rządu amerykańskiego trafił do polskiego rządu - jesteśmy z was dumni. Jesteśmy dumni, widząc jak rząd, ale też całe polskie społeczeństwo zareagowało na rosyjską inwazję na Ukrainę. M.in. ze względu na postawę Polski Waszyngton mocno przetasował geopolityczne wsparcie w Europie. Wobec wątpliwej polityki Berlina i Paryża to Warszawa stała się filarem amerykańskiej polityki bezpieczeństwa. Dziś wiemy doskonale, że razem z naszymi sojusznikami jesteśmy silniejsi, że aby umacniać polską armię, potrzebujemy budować polski przemysł obronny, ale też współpracować z najlepszymi, najnowocześniejszymi. Stąd kontrakty na dostawy sprzętu i tak bliska współpraca w zakresie wsparcia Ukrainy. Dzisiaj poprzez to, że współdziałamy z USA, kupujemy sprzęt z Korei Południowej i rozwijamy polski przemysł zbrojeniowy, jesteśmy niewątpliwe w elicie światowej. Jeszcze w tym roku do Polski trafią pierwsze czołgi K2, w przyszłym wyrzutnie rakietowe Czunmu i armatohaubice K9. Jednak politycy opozycji próbują podważać słuszność zakupów supernowoczesnej broni dla polskich żołnierzy. Zapowiadają, że po ewentualnym zdobyciu władzy zerwą część kontraktów zbrojeniowych. Próbują udowadniać, że Polska jest słabsza niż 8 lat temu. Na wpis szefa PO zareagowali eksperci ds. wojskowości, wyśmiewając ranking stworzony - jak udowadniają - na bazie danych z Internetu przez rozrywkowy portal paramilitarny. Co ciekawe, w tym samym rankingu wartość bojowa kubańskiego czołgu T-34 jest taka sama jak amerykańskiego abramsa. Poza tak naprawdę organami statystycznymi NATO w obecnej sytuacji opowieści o tym, gdzie plasuje się armia polska bez uwzględnienia wszystkich inwestycji, które były prowadzone w ostatnich latach - szczególnie powstania WOT - jest nieuprawniona. Pomijając już fakt uderzania w wiarygodność własnego kraju wobec bardzo realnego zagrożenia na naszych granicach. To jest główne wydanie Wiadomości. Za chwilę pytania po głośnym filmie. Czyjego interesu broni Radosław Sikorski? Kolejny w ostatnich tygodniach zaskakujący zwrot akcji w brytyjskiej polityce. Nowym premierem i liderem Partii Konserwatywnej zostanie Rishi Sunak, który musiał przełknąć gorycz porażki półtora miesiąca temu w rywalizacji z Liss Truss. To trzeci premier Wielkiej Brytanii w ciągu 2 miesięcy. W Londynie jest Lucjan Olszówka. Kim jest przyszły premier? I kiedy faktycznie nim zostanie? Na pewno nie dzisiaj. To oficjalnie potwierdził rzecznik Downing Street. Ale reakcja była natychmiastowa. Król opuścił swoją rezydencję i wrócił do Londynu. Czy zaprzysiężenie nowego premiera będzie miało miejsce szybko? Tak. Do końca tego tygodnia Wielka Brytania będzie miała nowego premiera. Nikt nie będzie zwlekać, bo trwa kryzys. Był to były minister finansów w rządzie Borysa Johnsona. Tekę objął w lipcu 2020 roku. Zrównoważony rozwój nie tylko aglomeracji, ale i najmniejszych powiatów. Strategia inwestycji w każdym regionie ma zapewnić nowe miejsca pracy. A w konsekwencji wzrost gospodarczy. Na radomskim Potkanowie wmurowano kamień węgielny pod budowę nowej siedziby Polskich Sieci Elektroenergetycznych połączoną z serwerownią do obsługi sieci energetycznych. Koszt inwestycji to blisko 500 mln zł. To będą nowe miejsca pracy dla wykwalifikowanej kadry. Będą mieli miejsca pracy służące całemu krajowi i służące modernizacji polskiej elektroenergetyki, to jest - jak widzimy na tej wojnie - jeden z kluczowych elementów, bez którego kraj nie może nie tylko się rozwijać, ale nawet funkcjonować. Minister Marlena Maląg przekazała symboliczny czek na blisko 20 mln zł dla gminy Przygodzice w Wielkopolsce na rozwój terenów inwestycyjnych. Środki pochodzą z Rządowego Funduszu Polski Ład. Zrównoważony dynamiczny rozwój całego kraju to przede wszystkim priorytety rządów PiS, to rozpoczęliśmy od 2015 roku. Nie tylko duże aglomeracje, - oczywiście one się muszą rozwijać - ale także najmniejsze miejscowości. Rząd realizuje również inwestycje - te mniejsze, lokalne. Właśnie otworzono nową drogę w gminie Sochaczew. To jest kolejny przykład tego, że oprócz tych wielkich inwestycji, które mamy w kraju, np. przekop Mierzei Wiślanej, budowa tunelu w Świnoujściu, gazociągu Baltic Pipe, mamy te mniejsze, które są potrzebne mieszkańcom. Inwestycje infrastrukturalne dają nowe możliwości, ale także zwiększają bezpieczeństwo. Do końca roku ma zakończyć się budowa ponad 2-kilometrowej ściany przeciwpowodziowej przebiegającej po obu brzegach rzeki Serafy w krakowskiej dzielnicy Bieżanów. Ważne z punktu widzenia bezpieczeństwa powodziowego nie tylko krakowian, nie tylko Bieżanowa, ale także i Wieliczki. To bardzo dobry przykład - to, co się tutaj dzieje - to bardzo dobry przykład współpracy rządu i samorządu. Dzięki tej współpracy do powiatów trafiło prawie 100 mln zł. Dzięki tym środkom wybudowano publiczne przedszkole w Krzeszowie na Dolnym Śląsku. To są ogromne środki inwestycyjne, które do tej pory do samorządów nie trafiały, cieszę się, że one są wydawane przy budowaniu obiektów edukacyjnych. Za czasów rządów PO-PSL wiele inwestycji lokalnych nie miało szans na realizację, bo władze interesowały tylko wielkie miejskie aglomeracje. W porównaniu z tym, co tu zastałam kiedyś, to teraz jest o wiele lepiej. W inwestycjach pomagają fundusze unijne. Jesteśmy liderem z jednej strony wykorzystania środków finansowych, wykorzystania środków europejskich, czyli mówimy tutaj o tym etapie od pozyskania przez wykorzystanie aż do rozliczenia. Jednak nie wszyscy robią wszystko, aby kolejne transze unijnych pieniędzy trafiły do Polski. W Brukseli posłowie lewicy odbywają serie spotkań z unijnymi komisarzami, pytając ich o rzekomy brak praworządności w Polsce. Polska potrzebuje i praworządności, i tych pieniędzy, i pieniędzy, i praworządności, jedno bez drugiego w Polsce się nie wydarzy. Totalna opozycja to de facto totalna targowica, ci parlamentarzyści robią wszystko, żeby Polsce zaszkodzić. Trudno się dziwić takiej opinii, skoro sam Robert Biedroń i jego opozycyjni sojusznicy wielokrotnie głosowali za antypolskimi rezolucjami, które wzywały do blokady należnych Polaków unijnych środków. Na co czekacie państwo w Komisji Europejskiej, czemu kolejna procedura naruszenia nie została jeszcze w tej sprawie wszczęta? W Parlamencie Europejskim bardzo mocno gardłowaliśmy za tym, żeby nie dawać rządowi przynajmniej części tych pieniędzy Próby blokowania pieniędzy dla Polaków oburzają wyborców. Mówi się, że w Polsce nie ma praworządności. Co jest w Unii, jeśli grupka ludzi podobnych do Tuska robi taką brudną robotę? Dla mnie to są zdrajcy ojczyzny. Myślę, że jak większość Polaków czujemy się oszukani. I to większość Polaków zdecyduje, jaką politykę wybiera. Rozwoju i inwestycji czy manipulacji i kłamstwa. PiS na czele sondażu pracowni Social Changes na zlecenie portalu wPolityce.pl. Spójrzmy na szczegóły. Partia rządząca może liczyć na 36% poparcia. Na drugim miejscu Koalicja Obywatelska z 28-procentowym poparciem. Polskę 2050 wskazało 10% badanych. Tuż za podium Lewica, która może liczyć na 10% poparcia, podobnie jak Konfederacja. Do Sejmu weszłoby jeszcze Polskie Stronnictwo Ludowe, na które wskazało 5% ankietowanych. Pozostałe ugrupowania poza progiem wyborczym. Polityka sprzyjająca Moskwie i Berlinowi - to główne zarzuty wobec byłego ministra spraw zagranicznych Radosława Sikorskiego w filmie "Pan z Chobielina", który obejrzało w TVP Info ponad milion osób. W efekcie Solidarna Polska kieruje do ABW wniosek o zweryfikowanie działalności polityka. Więcej na ten temat autor filmu - Marcin Tulicki. Tak Radosławem Sikorskim na światowym forum podpierała się ostatnio rosyjska propaganda. I nic dziwnego. Sikorski zasugerował, że aktu terrorystycznego na gazociągi Nord Stream dopuścił się nasz amerykański sojusznik. Oczywiście zastanawiałem się, dlaczego on to zrobił, dlaczego i dla kogo po raz kolejny swoją działalnością na forum międzynarodowym zaszkodził Polsce. Dziś mało kto takim zachowaniem Sikorskiego był zaskoczony. Kiedyś byłoby inaczej. Zapewniam, że wtedy, w końcu lat 80. XX wieku i na początku lat 90., był zupełnie innym człowiekiem. Jak wiemy, po paru latach później zmienił swoje poglądy polityczne o 180 stopni. Powodów mogło być przynajmniej kilka. Wielu wymienia osobiste korzyści. To nie złudzenie, to nie ślepota, to interes, ale bardzo wąsko pojmowany. Chęć wspinania się po politycznej drabinie. Dla wielu ta przemiana może być związana z jego podejściem do likwidacji Wojskowych Służb Informacyjnych. Nawet niektórzy mówili, że chciał tak naprawdę tylko stworzyć pewien spektakl likwidacji WSI. Został zdymisjonowany za dziwne zachowanie. Jego kontakty z generałami, m.in. z gen. Dukaczewskim. Gdy zmienił partyjne barwy i wstąpił do PO, delikatnie mówiąc, zradykalizował się. Jeszcze jedna bitwa, jeszcze dorżniemy watahy. Gdy był już szefem dyplomacji w rządzie Donalda Tuska, jego politykę fachowcy określają jako tę sprzyjającą Moskwie i Berlinowi. Co jeszcze więcej można zrobić, jak dać Rosjanom hulać i terroryzować ekonomicznie Europę i pozwolić Rosjanom na bezkarny atak na Polskę w razie jakichś zamierzeń militarnych. To za rządów Donalda Tuska i Radosława Sikorskiego zrezygnowano z budowy tarczy antyrakietowej. Można nawet postawić taką tezę, że niestety działania ówczesnych polityków, w tym działania ówczesnego szefa MSZ Radosława Sikorskiego, się do tego przyczyniły. Do tego zaproszenie Rosji do NATO. Czy próba zmuszenia Ukraińców, mordowanych na Majdanie, do przyjęcia rosyjskich warunków. Film "Pan z Chobielina". Na specjalne życzenie widzów jutro o 21.00 w telewizyjnej Jedynce. Ginęli, bo pomagali żyć. Nazwiska Polaków, którzy ratowali w czasie wojny Żydów, znalazły się na tablicy odsłoniętej w toruńskiej Kaplicy Pamięci. Podczas uroczystości polscy oraz izraelscy politycy i naukowcy dyskutowali o założonej 80 lat temu Radzie Pomocy Żydom. Żegota powstała po to, by ratować od zagłady. Zostali rozstrzelani w Czchowie za udzielenie schronienia osobom narodowości żydowskiej. Maria Ziółkowska i Gabryel Kozdrój zapłacili w czasie wojny życiem za ratowanie Żydów. Niemcy tylko na okupowanych ziemiach polskich mordowali za odruch serca - pomoc bliźniemu. Zabijali całe rodziny. Odkryto, że Zofia i Wojciech Rudnikowie oraz ich syn Tadeusz pomagali Żydom i zostali wysłani do Auschwitz. Gdy Niemcy budowali obozy zagłady i ściągali Żydów z wielu państw Europy, a zachodnie rządy, współpracując z III Rzeszą, wydawały swoich żydowskich obywateli na śmierć, tajne władze w okupowanej Polsce dokonały cudu. Bardzo odległe od siebie środowiska polityczne i ideologiczne utworzyły organizację, której celem stało się dawanie nadziei tym wszystkim, których nazistowskie Niemcy skazały na śmierć. Przypomniał o tym w liście wicepremier Piotr Gliński. Rada Pomocy Żydom przy Delegaturze Rządu RP na Kraj była finansowana i organizowana przez polskich obywateli. Mimo że Niemcy zajęli polskie ziemie, masowo mordowali polskie dzieci, kobiety i mężczyzn, polską inteligencję, ci którzy żyli, nie rezygnowali z pomocy bliźnim. Żegota była jedyną organizacją w Europie zarządzaną przez osoby nieżydowskiego i żydowskiego pochodzenia, której jedynym celem była pomoc Żydom. Żegota prowadziła różnoraką pomoc. Zdobywała, dzięki współpracy z Kościołem, katolickie metryki chrztu, udzielała schronienia i zdobywała da nich środki finansowe. Udało się uratować około 2500 żydowskich dzieci dzięki osobnej komórce rady założonej tylko w tym celu. Kierowała nią Irena Sendlerowa. Mimo tych heroicznych działań Niemcy zamordowali ponad 5 mln polskich obywateli, spośród których ponad połowa miała żydowskie pochodzenie. Niemcy do dziś nie chcą rozliczyć się za swoje zbrodnie. W Łodzi rozpoczął się 7. Festiwal Artura Rubinsteina. To 7 dni muzycznej uczty dla każdego, kto kocha brzmienie fortepianu i nie tylko. W tym roku mija 135. rocznica urodzin i 40. rocznica śmierci pianisty. Artur Rubinstein. Jeden z najwybitniejszych wirtuozów fortepianu XX wieku. Łączył w sobie piękno Chopina, ale jednocześnie grał bez przesady, co się zdarza współczesnym pianistom. Recital japońskiego pianisty Rio Uejamy rozpoczął 7. Festiwal Artura Rubinsteina w Łodzi. Głównie zapraszamy pianistów, ale też koncerty kameralne, czyli inni muzycy, plus oczywiście orkiestra symfoniczna. W programie koncerty, wernisaże i spotkania. To dzisiejsze było wyjątkowe. Ze Stanów Zjednoczonych przyleciała córka artysty - Ewa Rubinstein. Dla mnie to był najlepszy pianista. Kiedyś mówił o Horowitzu: "On jest lepszym pianistą, ale ja jestem lepszy muzyk". "Za to, co myślał i chciał, nie za to, co zrobił'. Wiersze i myśl Adama Mickiewicza inspirowały uczestników 6. Festiwalu Teologii Politycznej. O wpływie i znaczeniu twórcy polskiego romantyzmu dyskutowali wybitni znawcy literatury, sztuki i filozofii. To ostatnie szlify przed spektaklem "Apollo z Bellac" w reżyserii Anny Wieczór. To opowieść o tym, czego nam najbardziej brakuje i za czym tęsknimy w życiu, to znaczy za miłością, za pięknem i za prawdziwym spotkaniem z drugim człowiekiem. Sztuka, którą wystawiono już w 1958 roku, była pierwszym zarejestrowanym i zachowanym przedstawieniem Teatru Telewizji. W nowej aranżacji zostanie zaprezentowana na żywo. Przygotowaliśmy cały spektakl tu, na Woronicza, w studio nr 2. To jest to powrót do najpiękniejszych praktyk Teatru Telewizji. "Apollo z Bellac" już dziś o 21.00 w Jedynce. Jeśli pogoda dopisze, to już jutro praktycznie w całej Polsce będzie można obserwować częściowe zaćmienie Słońca. Nie zdarza się ono tak często, dlatego warto zerknąć w niebo, oczywiście przy użyciu sprzętu, który ochroni nasze oczy. To będzie uczta dla miłośników astronomii, ale nie tylko. Takie częściowe zaćmienie zobaczą jutro wszyscy, którzy w południe spojrzą do góry. Według najnowszych prognoz najlepszymi miejscami do obserwacji tego przepięknego zjawiska będzie południowa Polska i północne skraje, Wszystko zacznie się po godzinie 11.00, a zakończy ok. 13.30. Wtedy Księżyc znajdzie się w jednej linii między Ziemią a Słońcem. Co spowoduje tak naprawdę zasłonięcie naszej naturalnej gwiazdy. Zauważymy w maksimum, czyli 12.20, 41% zaćmienia Słońca. Do wspólnego oglądania zaprasza m.in. największe i najstarsze w Polsce planetarium - Śląskie w Chorzowie. Jego wicedyrektor zaleca, by zaćmienia nie obserwować gołym okiem. Astronomowie żartują, że można zobaczyć Słońce dwa razy, raz prawym okiem, potem lewym i potem nigdy już nic nie zobaczymy. Jest w tym pewna prawda. Jeśli nie zastosujemy specjalnych filtrów, umocowanych przed obiektywem teleskopu, wtedy nasze oko ulegnie silnemu poparzeniu. Zaćmienie zawsze przyciąga tłumy. To Warszawa 23 lata temu. - Patryś, widzisz coś? - Yhy, jakby ktoś obgryzał to Słońce. Obgryzał Księżyc, który zasłonił wtedy ponad 90% tarczy słonecznej. Równie dużo przysłonił w 1927 roku, gdy zaćmienie obserwowali naukowcy z Obserwatorium Astronomicznego Uniwersytetu Jagiellońskiego. Najbardziej wyczekiwane wydarzenie astronomiczne tego roku. Będzie można też oglądać w TVP Nauka. Astronomowie i fizycy w plenerowym studiu przybliżą jasne i ciemne strony gwiazdy rządzącej naszym Układem Słonecznym. NA "GOŚCIA WIADOMOŚCI" Z NAPISAMI ZAPRASZAMY DO TVP INFO. 