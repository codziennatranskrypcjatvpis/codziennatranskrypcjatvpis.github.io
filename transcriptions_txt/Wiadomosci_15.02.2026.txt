Podwójny medalista. Po srebrze Kacper Tomasiak ma jeszcze brąz. Insynuacje opozycji. Czy to Niemcy mają skorzystać na programie SAFE? Głos seniorki. Niepowtarzalny talent i muzyczne wrażenia. Joanna Dunikowska-Paź, dobry wieczór. A jeszcze lepszy był wczoraj, gdy Kacper Tomasiak potwierdził olimpijską formę, lądując na 3. miejscu podium w Predazzo. Na pierwszych w życiu igrzyskach młody skoczek ma już dwa medale. Jak mówił, do zadania podszedł pozytywnie, konkursowa adrenalina na progu dodaje mu mocy, a ponieważ sam jest na progu kariery, to sportowa przyszłość, obok srebra i brązu, ma wyłącznie świetlane barwy. To skok po medal. Skok, który sprawił, że nazwisko "Tomasiak" jest odmieniane przez wszystkie przypadki. Do srebra Kacper dołożył brąz. Się udało po prostu skoncentrować na tym, co trzeba, szczególnie jak się ruszyło już z belki - odciąć od tego wszystkiego dookoła. Kacper zaledwie kilka dni temu skończył 19 lat, nigdy jeszcze nie stał na podium Pucharu Świata, to jego pierwszy poważny sezon w skokach. Bardzo ciężko było zasnąć, ponieważ przeżywałem to niesamowicie, to ogromny sukces mój i naszego klubu, polskiego narciarstwa, polskiego sportu. Ludowy Klub Sportowy Klimczok Bystra - to tam najgłośniej go dopingowali. Ze łzami w oczach i zapartym tchem, bo to tu przyszedł trenować jako dziecko. Znam go prawie od małego, kibicuje mu zawsze bardzo mocno. Tak, już o mnie zaczęli mówić "matka klubowa". Urodził się w Bielsku-Białej i stał się jego dumą. Z naszej parafii, z naszego miasta. W tym kościele był ministrantem, teraz jest lektorem. Jeszcze dwa tygodnie temu służył do mszy, tutaj była msza święta za jego babcię i wtedy był przy ołtarzu. Nasz skoczek jest najmłodszym od 1992 roku medalistą olimpijskim w skokach na skoczni normalnej. To niesamowite, że on wychodzi, jest wśród najlepszych i po prostu bez żadnego stresu robi to, co do niego należy. Kacper napisał tutaj piękną historię, dwa medale, kto by się spodziewał. No i uważam, że jest w tym momencie inspiracją dla młodych ludzi. I kontynuatorem sukcesów Kubackiego, Stocha, Małysza i Fortuny. A plan na to, co po igrzyskach, już jest. Odpocząć w domu i żeby nikt mi głowy nie zawracał. Wczoraj, oprócz medalu, w nagrodę pizza od najlepszego kucharza z Predazzo. Oczywiście biało-czerwona. Ale na razie jeszcze odpoczynku nie ma. Jutro konkurs duetów. Kacper Tomasiak wystąpi w parze z Pawłem Wąskiem. Serdecznie dziękuję za ten doping i za te emocje, w których nam pomagacie. A my trzymamy kciuki, żeby skocznie w Predazzo znowu były dla nas szczęśliwe. Oglądają państwo "19.30" w niedzielę, co obok olimpijskich emocji mamy dziś dla państwa? Na krawędzi konfliktu. Zabili tysiące, tysiące ludzi. Wszystko nagle wymyka się spod kontroli. Presja militarna na Iran. Jeśli Trump zaatakuje, to może będzie nam lepiej niż dzisiaj, ludzie nie chcą już reżimu. Brakuje nam silnego polityka, który pociągnie ludzi do przodu. Kogo dozbroi, a kto się dorobi na programie SAFE? Polska ma być jego największym beneficjentem, co w złotówkach ma się przełożyć na niemal 200 miliardów. I tu zaczyna się dyskusja, która obok krytyki oznacza realny sejmowy sprzeciw względem ustawy. A Mateusz Dolatowski pyta, co do SAFE mają Niemcy, mechanizm warunkowości i sztuczna inteligencja. Donald, czemu SMS po niemiecku? Do tego posunął się polityk PiS-u, by wmówić, że na programie SAFE zarobią Niemcy, a Polsce grozi utrata suwerenności. Po niemiecku jeszcze trzeba. Dariusz Matecki w opisie nagrania sugeruje: Tusk zdał raport ambasadorowi Niemiec? Zadanie wykonane. Przegłosowali program SAFE. Na potwierdzenie własnych insynuacji, Matecki w prawdziwe nagranie wkomponował scenę, która nigdy się nie wydarzyła. Nie mają żadnych argumentów. Więc muszą je sztucznie tworzyć z pomocą sztucznej inteligencji - słyszymy. Blisko 200 miliardów złotych dodatkowych pieniędzy na bezpieczeństwo naszego kraju, a PiS mówi: "brzydzimy się tymi pieniędzmi, nie chcemy tych pieniędzy, bo te pieniądze są z UE" Oni nienawidzą Unii Europejskiej. Demonizowanie programu SAFE to skoordynowana akcja PiS-u i jej medialnych przybudówek. Narracja jasno określona. Zastępujemy funduszem, który możemy kupować tylko w Niemczech. To teraz fakty: Polska jest największym beneficjentem programu pożyczkowego SAFE. To ponad 180 miliardów złotych, głównie na zakup uzbrojenia. Między 80-90% procent w polskim przemyśle zbrojeniowym. PiS nie ograniczył się do krytyki programu, ale poszedł krok dalej i zagłosował przeciwko ustawie wdrażającej program w Polsce. Ja jestem absolutnie zaskoczony, nie powiem, że w szoku, bo już różne rzeczy widziałem, ale to, że oni w 24 godziny przygotowali taką kampanię kłamstw i zohydzania tego projektu, tylko dlatego, że nie chcą się pogodzić z faktem, że Polska osiągnęła sukces, to coś naprawdę niewybaczalnego. Argumentacja PiS-u nie była wyszukana. Wróciły stare, dobrze znane demony. UE za chwilę powie, że nie ma dwóch płci, tylko 240 i z każdym dniem ta liczba rośnie. Albo wstrzymają wypłatę. To jest poważny argument poważnego polityka? Ani Mariusz Błaszczak nie jest poważnym politykiem, ani ten argument nie jest poważny. To jest taki jęk i skowyt PiSowców, którzy do swojego elektoratu, mówią największą głupotę, żeby mieć jakieś pseudo uzasadnienie. To teraz kolejny straszak PiS-u: Albo zgodzicie się na zmianę traktatów oznaczające utratę niepodległości, albo wstrzymają wypłatę. To argument kulą w płot, bo w programie SAFE nie ma mechanizmu warunkowości - słyszymy. To nie jest KPO. Tu nie mamy mechanizmu warunkowości, czyli pieniądze za reformy. Politycy PiS-u doszukują się też spisku. Jakoś Niemcy nie biorą tej rzekomo rewelacyjnej pożyczki. To prawda, ale Niemcy pożyczają taniej niż Polska, bo mają wyższy rating kredytowy, a ich obligacje są niżej oprocentowane. Dla Polski SAFE to korzyść - słyszymy. Oszczędności wynoszą od 36 mld zł. Ale do PiS-u te argumenty jakby nie docierały. Rzucacie się na te pieniądze, nie mając za grosz refleksji. Mówił w piątek Mariusz Błaszczak. Ten sam Mariusz Błaszczak jeszcze w listopadzie program nazywał wielką szansą, by kilka miesięcy później straszyć, że pożyczka z SAFE zrujnuje budżet MON, co powtarzają jego koledzy z partii. Pieniędzy na zbrojenia i obronność jest de facto mniej, bo nie zwiększono budżetu na obronność, tylko zastąpiono pieniędzmi z programu SAFE. By uspokoić polityków opozycji, rządzący zapowiadają poprawkę, którą wprowadzą w Senacie. Nie będą się wliczać wydatki z funduszu SAFE do budżetu MON ani spłata tych wydatków do budżetu MON. Mimo tej deklaracji, nie ma gwarancji, że ustawę wdrażającą program SAFE podpisze prezydent Karol Nawrocki. Przy prezydenckich podpisach na moment zostaniemy, a właściwie ich braku. W pół roku Karol Nawrocki zawetował 25 ustaw i biorąc pod uwagę czas urzędowania, już jest rekordzistą. Weto prezydenta to prawo do odmowy podpisania ustawy i przekazania jej do ponownego rozpatrzenia przez Sejm - to zgodnie z Konstytucją, a Magdalena Karpińska pyta, co zgodnie z celami politycznymi oznacza strategia "weto za wetem". I tak już 25 razy. Weto goni weto. Ostatnio kolejne dwa - o języku śląskim i kryptoaktywach. Przed nami decyzja w sprawie programu SAFE. Będę czekał też na decyzję prezydenta, czy będzie wetował, czy nie. Na razie jestem pod bardzo złym wrażeniem jego weta w sprawie tej kolejnej ustawy dotyczącej bezpieczeństwa na rynku kryptowalut. Karol Nawrocki zawetował w pół roku swojego urzędowania więcej ustaw niż trzej poprzednicy podczas całych kadencji. Złe prawo - tłumaczy, zła wola - kontruje obóz rządzący. Weto to zwykle ukłon dla opozycji, zwłaszcza Konfederacji, która zawiedziona oszczędnym wetowaniem prezydenta Dudy, teraz ma satysfakcję. Praktycznie zawsze mogliśmy liczyć na weto pana prezydenta i liczymy, że w najbliższym czasie takich wet będzie spektakularnych kilka. Konfederacja liczy na weto w sprawie programu SAFE i tak, byłoby to spektakularne, bo jak twierdzi politolożka Ewa Marciniak, zrujnowałoby to wizerunek prezydenta jako człowieka stojącego na straży bezpieczeństwa. Ale jednocześnie jego zadaniem jest konsolidacja opozycji. PiS zależy na tym, żeby stworzyć wielką koalicję prawicową, a jeśli Karol Nawrocki byłby patronem paktu senackiego, to również w Sejmie taka koalicja byłaby możliwa do stworzenia. Gdyby Nawrocki chciał w przypadku programu SAFE konsolidować prawicę, musiałby zawetować tę ustawę - sygnały do niego płyną wyraźne. Będę namawiał prezydenta, żeby zawetował tę szkodliwą ustawę i ten szkodliwy program. Na innym biegunie opinie rządzących. Nie wyobrażam sobie, żeby prezydent zawetował ustawę o funduszu SAFE, bo byłoby to działanie na szkodę polskiej obronności. Właśnie dlatego, zdaniem Ewy Marciniak, prezydent podpisze SAFE, wykorzystując jednak tę sytuację dla swoich własnych korzyści, czyli budowania dobrych relacji z USA. SAFE - tak, ale w wersji, którą przygotowuje kancelaria prezydenta. Podpis za zgodę na udział Polski w Radzie Pokoju Trumpa - przewiduje politolożka. Weta też po to są potrzebne Nawrockiemu - do politycznych targów. W polskim Sejmie leży 15 zamrożonych ustaw, które są waszym głosem i milionów Polaków. Prezydent ma swoje projekty, a rząd swoje pomysły, jak obchodzić weto - jest już plan awaryjny, jak wprowadzić SAFE bez zgody prezydenta. Jest też pomysł na prawdopodobne weto do ustawy o KRS. Jeśli kryzysem w Polsce 2050 miał być wyborczy impas, to to, co dzieje się w partii teraz, jest efektem domina. Wczoraj Rada Krajowa zdecydowała o wstrzymaniu zmian kadrowych. Od tego czasu kadry zdążyły się skurczyć. Z wnętrza partii płyną głosy o tym, że jest skrajnie niedemokratyczna, że nie ma w niej woli porozumienia i że czas na zmiany. Mogłoby się wydawać, że burzowe chmury nad Polską 2050 powoli zaczynają się rozjaśniać. Pozwólmy nam porozmawiać ze sobą, pozwólmy nam się przytulić ze sobą nawzajem. Wy już się tam nie przytulajcie. Ja się z tobą mogę przytulić. Słuchaj, dajcie im odejść. - Komu? - Ty wiesz komu. Przewodniczący klubu parlamentarnego wie, o kim mówi poseł opozycji. Bo kilkanaście godzin wcześniej partia straciła tę posłankę. Powód? Przyjęcie "uchwały pokoju" zaproponowanej przez nową przewodniczącą - Katarzynę Pełczyńską-Nałęcz. Do drugiej połowy marca dokument ma zablokować próby zmian w ugrupowaniu. Mam wątpliwości, czy nadal w Polsce 2050 jednakowo rozumiemy słowo "demokracja", słowo "pluralizm" i słowo "solidarność". Świat polityki to trochę taki wielki teatr. W związku z powyższym aktorka postanowiła mocniej zaakcentować swoją rolę w polityce. Komentuje ministra kojarzona ze stronnictwem nowej przewodniczącej, bo Cwalina-Śliwowska odchodzi z partii, ale nie z klubu w Sejmie. Jej decyzja, to kolejne wstrząsy wtórne po wyborach na przewodniczącą partii, które wygrała Pełczyńska-Nałęcz i które spowodowały prawdziwe trzęsienie ziemi wśród członków ugrupowania, obecnie podzielonego mniej więcej na pół. Przewodnicząca Pełczyńska-Nałęcz chce jednoosobowo podejmować decyzje za klub parlamentarny, którego nawet nie jest członkiem. Przeciwnicy uchwały twierdzą, że jej powstanie to wynik starań o odwołanie przewodniczącego klubu Pawła Śliza. Mówią o siłowym zamykaniu ust. Dla nas jest to taki symboliczny koniec Polski 2050: Polski solidarnej, demokratycznej i zielonej. To, co w tej chwili się dzieje, to jest polityczna bandyterka, nieszanowanie prawa, nieszanowanie nas, posłów, posłanek oraz senatorów. I mimo takich głosów... Ja będę walczył jednak o jedność klubu. I nawet jeśli możemy się w niektórych kwestiach nie zgadzać, to pojednać tę różnorodność będę się starał. ...frakcja wiceprzewodniczącej mówi o braku dialogu ze strony Pełczyńskiej-Nałęcz. Zapadła się pod ziemię, nie odbiera telefonów, nie współpracuje z nikim w zasadzie, kto miał odrębne od niej zdanie. I, jak dodaje, konfliktu nie pomaga zażegnać także ustępujący Szymon Hołownia. Odejść z partii może być więcej, bo żadna z tych polityczek nie wykluczyła tego kategorycznie w przyszłości. Czas na zmiany - napisał w mediach także Ryszard Petru. Koalicjanci trzymają kciuki za uspokojenie sytuacji. By jak najszybciej zakończyli tę wewnętrzną kampanię i podejmowali dobre decyzje, bo są potrzebni w koalicji. Obie frakcje Polski 2050 zapewniają o pozostaniu w koalicji rządzącej. 62. Monachijska Konferencja Bezpieczeństwa przechodzi do historii. Pytanie, czy słowa, które padły, są w stanie zmienić jej bieg. Kluczowe wnioski światowi liderzy wymienili za zamkniętymi drzwiami, ale na pierwszy rzut oka widać, że w polityce bezpieczeństwa zmienia się epoka. NATO wchodzi w nową fazę, dla Ukrainy nadzieją ma być nowy format, a dla Europy niezmiennie wróg jest stary. Nie ma drugiego takiego miejsca, w którym na ciasnych korytarzach jednego hotelu mijają się podczas 3 dni setki światowych przywódców. Bo Monachium to nie tylko oficjalne debaty, ale przede wszystkim bilateralne spotkania - te, podczas których kamery obecne są tylko przez chwilę. To pozostanie między mną, sekretarzem stanu i szefostwem państwa w Polsce. Słowo "Ukraina" nie padło podczas tego najbardziej wyczekiwanego wystąpienia Marco Rubio - inaczej było w dwustronnych rozmowach. Ja z kolei mu mówię: słuchaj, to jest sprawa dla was bardzo odległa, ale dla nas żywotna, bo jesteśmy jedynym krajem europejskim, który graniczy i z Rosją, i z Ukrainą. Ponadto wydajemy duże pieniądze, więc mamy prawo do wyrażania swojego stanowiska. A ono jest jasne: Ukraina zasługuje na sprawiedliwy pokój, na warunkach dla niej akceptowalnych, ale jego perspektywa, jeśli wierzyć republikańskiemu senatorowi, jest wciąż odległa. Nie sądzę, by Putin był gotowy na poważne negocjacje. Osiągnęliśmy postęp, ale Rosja wierzy, że uda jej się przejąć Donbas. Nawet Amerykanie nie mają już wątpliwości: Rosja nie ustąpi, póki presja na nią nie wzrośnie. Wyobraźnie sobie, że jest -25 stopni i atakujecie system energetyczny. To tak obłędne, że tylko Rosjanie mogą to robić, rozumieją tylko język siły. Nadzieją dla Ukrainy po Monachium może okazać się nowy format - E5 z udziałem Polski, który skupiony będzie wokół koordynacji wsparcia Ukrainy. Można postrzegać go jako odpowiedź na kryzys relacji na linii USA - Europa. Ci, którzy myślą, że wszystko można kupić, powinni pamiętać, że zgodnie z tą filozofią każdy może być sprzedany. Marco Rubio nie pozostawił wątpliwości - Sojusz Północnoatlantycki wchodzi w nową fazę. My, Amerykanie, nie zamierzamy być uprzejmymi opiekunami upadku Zachodu. Nie chcemy się izolować, lecz pragniemy odnowić stare przyjaźnie. W NATO musi być więcej Europy, Europy, która współpracuje z Amerykanami, ale która bierze też na siebie większą część odpowiedzialności. I przede wszystkim Europy, która mówi jednym głosem. Chce nawet podziękować Viktorowi, wszyscy wiecie, o kogo chodzi. Na swój sposób popycha nas wszystkich w Europie, byśmy nigdy nie stali się taką osobą jak on, która zdaje się zapominać, czym jest wstyd. Premiera Węgier zabrakło, mimo to amerykański sekretarz zapowiedział, że go odwiedzi. Według władz Iranu w styczniowych antyrządowych protestach zginęło 3000 osób, według organizacji pozarządowych nawet 10 razy więcej. Reżim wzbudza strach, tłumi opór, egzekucji używa jak broni. Z naszą specjalną wysłanniczką do Iranu Anną Kowalską rozmawiali ci, którzy nie zgadzają się z władzą. Ceną za prawo do głosu może być życie, więc sporo ryzykują, ale chcą, by świat ich usłyszał. Ten płonący meczet w północnym Teheranie stał się symbolem gniewu Irańczyków. To tu w nocy 8 stycznia wpadł tłum demonstrantów, krzycząc "śmierć dyktatorowi!". Tylko tamtej nocy służby z zimną krwią zamordowały 2000 osób. Dziś Irańczycy nie kryją wielkiego żalu. Może ci wszyscy, którzy ostatnio zginęli, mają już łatwiej? Bo mają spokój, a my cały czas cierpimy. Jeśli Trump zaatakuje, to może będzie nam lepiej niż dzisiaj, bo Chamenei powoli nas zabija. Za takie słowa w Iranie kara jest wysoka. W 2025 roku reżim przeprowadził co najmniej 1500 egzekucji. Cel: wzbudzić strach i uciszyć wszystkie formy oporu. Na ulicach Teheranu widać plakaty, które przestrzegają przed jakimkolwiek buntem. Dlatego nasi rozmówcy nie mogą pokazać twarzy. Ludzie protestują pokojowo, a oni sprawiają, że wszystko nagle wymyka się spod kontroli. Irańczycy na ulice wyszli w odpowiedzi na krach waluty i galopującą 60-procentową inflację. Ale protestujący szybko zaczęli domagać się obalenia rządu ajatollahów, który od blisko 50 lat zwalcza kobiety, łamie prawa człowieka i tłumi wszystkie formy opozycji. Prawda jest taka, że ludzie są już bardzo nerwowi, już nie chcą tego reżimu. Ale wielu się nim żywi, dlatego oni wciąż są u władzy. Bo że władze w Iranie zmienić będzie niełatwo, wiedzą tu wszyscy. Reżim głęboko przeniknął we wszystkie warstwy społeczeństwa i regiony. Dla państwa pracuje setki tysięcy funkcjonariuszy służb bezpieczeństwa, duchownych i urzędników. I dobrze na tym zarabiają. Zabili tysiące, tysiące ludzi. Może pani to sobie wyobrazić? I to tylko dlatego, że wielkie irańskie rodziny bezkarnie przestały oddawać zysk z eksportu ropy, by się wzbogacić. A ludzie po prostu nie mają już co jeść. W ciągu ostatnich 15 lat Irańczycy na ulicę wychodzili 5-krotnie. Ale wciąż brakuje tych, którzy rewolucję mogliby doprowadzić do końca. W Iranie brakuje silnego polityka, który pociągnie ludzi do przodu. Bo ze względu na sytuację przez te wszystkie lata nie mogły wykształcić się żadne elity. Napięcia społeczne próbuje łagodzić prezydent. "Podzielamy ból narodu" - takie rządowe plakaty można zobaczyć na ulicach Teheranu. Ale Irańczycy reżimowi już nie wierzą. Najpierw wierzymy w Boga, później w nas samych. I że prezydent Trump nam pomoże. A jeśli nie będzie wojny, zapłacimy w Iranie jeszcze wyższą cenę. Według władz w antyrządowych protestach w Iranie zginęło 3000 osób. Według organizacji pozarządowych - 10 razy więcej. Wiele rodzin wciąż nie wie, co stało się z ich bliskimi, gdzie przebywają więźniowie i przede wszystkim jaka czeka ich przyszłość. Pomysł narodził się w Krakowie, a dziś ma swoją odsłonę w kościołach w całej Polsce. Po mszach odbywają się zbiórki do puszek dla zamarzającej Ukrainy. Temperatura u naszych sąsiadów sięga -20 stopni, prąd przez kilka godzin dziennie to luksus, często nie ma go wcale. Niezmiennie są za to drony, bomby i wszechobecna śmierć. -20 stopni Celsjusza. Brak prądu, ogrzewania, miejsca do schronienia. Tak wygląda dziś życie w wielu ukraińskich miastach. Dziś na apel polskich biskupów w parafiach w całej Polsce zbierano pieniądze na pomoc Ukrainie. W grę wchodzą agregaty prądotwórcze, banki mocy czy różnego rodzaju urządzenia grzewcze. Potrzeba termosów czy urządzeń do podgrzewania wody, żeby choć trochę w ciągu dnia zasmakować normalności. To są nasi sąsiedzi, przyjaciele. Jak człowiek patrzy na tę straszną tragedię, to aż serce ściska. Strasznie im współczuję i staramy się pomagać, jak możemy. Chcielibyśmy, aby nas ktoś wspierał, gdybyśmy byli w takiej sytuacji, prawda? W kilku diecezjach zbiórka już się odbyła. Pierwszą, 1 lutego, zorganizował w Krakowie kardynał Grzegorz Ryś. Zebrano prawie 5,5 miliona złotych. Na Ukrainę wysłano: generatory, agregaty, nagrzewnice oraz stacje ładowania. To było już jakieś 6,7 tirów, które poszły z Krakowa do Kijowa. No i przygotowujemy następne. Trzeba powiedzieć, że odzew był niesłychany. Za dotychczasową pomoc podziękował już na konferencji prasowej z premierem Donaldem Tuskiem prezydent Ukrainy Wołodymyr Zełenski. Dziękuję Polakom za wszelką pomoc, dziękujemy za przekazanie sprzętu energetycznego, zwłaszcza generatorów, które bardzo pomogą Ukrainie. Za pieniądze ze zbiórek Caritas Polska organizuje też w Ukrainie tak zwane punkty niezłomności. W ciepłych namiotach można się ogrzać, naładować telefon czy zjeść ciepły posiłek. Punkty działają w całym kraju od Kijowa po Zaporoże. Czuję się tu bardziej komfortowo niż w domu. Dla mnie ważne jest oczywiście, aby tu znaleźć ciepło i kontakt. W tej sytuacji, podczas wojny, namiot jest naprawdę jak dom. Do wspierania wycieńczonej wojną Ukrainy zachęcił też papież Leon XIV. Dzieci mają być bardziej świadome, a rodzice bardziej czujni na sygnały, które mogą zwiastować choroby onkologiczne. Gdy od najmłodszych słyszymy "źle się czuję", to za mało, by dokładnie wiedzieć, czy objawy są poważne. "Pokaż serce" to kampania, która ma to zmienić, a przypadający dziś Międzynarodowy Dzień Nowotworów Dziecięcych przypomina, że taka wiedza jest na wagę życia. Emilka ma 11 lat i bagaż doświadczeń większy niż niejeden dorosły. 6 lat temu rak piersi zabrał jej mamę. Emilka po raz pierwszy zachorowała jako 4-latka. Miałam nowotwór w nodze, który został ucięty w jednym miejscu, później się trochę przetransportował. Amputacja nogi nie przekreśliła jej największej pasji do pływania. Kilka miesięcy temu okazało się, że jest wznowa, a to oznacza kolejne tygodnie leczenia i niepewności. Leżymy sobie, badamy się i takie tam. Każdego roku w Polsce u blisko 1200 dzieci diagnozuje się nowotwór. 80% z nich udaje się wyleczyć, szanse zwiększa wczesne rozpoznanie. Około 30-40% mamy dzieci, które zgłaszają się już w zaawansowanym stadium choroby, czyli choroba nie jest w jednym miejscu, tylko jest choroba rozsiana. Tylko co drugie dziecko potrafi dokładnie opisać, co i gdzie je boli. Pozostałe mówią ogólnie, że źle się czują albo mają trudność z nazwaniem objawów, a to może opóźnić diagnozę. Obserwuj, reaguj, pokaż serce. Stąd kolejna edycja kampania "Pokaż serce", która uczula i rodziców, i dzieci na wczesne objawy nowotworów. A te bywają niespecyficzne: infekcje, przewlekła gorączka, nietypowe guzki, zmiany skórne, powiększenie obwodu brzucha, utrata masy ciała. Warto zgłaszać rodzicom takie rzeczy i to jest informacja dla dzieci, ale też uważność rodzica, żeby takie objawy dostrzegał. U 16-letniego Mateusza zaczęło się od silnego bólu w kolanie. Po dwóch miesiącach okazało się, że nie chodzi o bóle wzrostowe. Okazało się, że mam raka. Kiedy trafił do szpitala, okazało się, że nowotwór zaatakował nie tylko nogę, zmiany są też w płucach. Za nim 3 operacje, przed nim jeszcze kilka miesięcy leczenia, ale nawet przez chwilę nie narzeka. Siły dodaje mi rodzina, znajomi, po prostu żeby do nich wrócić. Nadzieję na szybki powrót do zdrowia i do domu ma też Emilka. Biorę jeszcze chemie, jak skończę, to wrócimy do domu i wszystko będzie dobrze. Za nami finał 7. edycji "The Voice Senior". Od wczoraj najlepszy głos seniora to głos pani Violetty Kapcewicz. Reprezentantka drużyny Andrzeja Piasecznego zdobyła serca publiczności TVP, ale muzycznych wrażeń i niepowtarzalnych głosów było więcej. Jej kariera to dowód, że na wielki sukces nigdy nie jest za późno. Jestem szczęśliwa, że mogłam spełnić takie swoje marzenia i tutaj być i pokazać w zasadzie Polsce, że jest taka Violetta, która śpiewa. I to jak śpiewa. Zachwycała już na przesłuchaniach w ciemno. Na początku jej powiedziałem: widzę cię w finale, Violu. I tak się stało, nie dlatego, że nagle miałem taki plan, tylko wierząc w talent i wyjątkowość głosu Violi. Udowodniła to, śpiewając "Paroles, Paroles" - to był muzyczny nokaut. Bo seniorzy mają moc i ten program pokazuje, jak idą z duchem czasu. Dzisiaj seniorzy noszą jeansy i seniorki w programie mają tatuaże, to byłoby kiedyś nie do pomyślenia. Nie do pomyślenia był też program bez Alicji Majewskiej, która wróciła do niego po 3-letniej przerwie. Nie żałuję, bo to poznanie nowych ludzi, fascynujących życiorysów, otarcie się o emocje tych uczestników, to jest wartość. Nową wartością w programie był też Łukasz Nowicki, który u boku Marty Manowskiej poprowadził show. Ile tu jest utalentowanych ludzi, muzyków. Alicja Majewska, obok mnie na fotelu Andrzej Piaseczny, Marta Manowska, z którą zawsze chciałem pracować, po prostu jest to dla mnie wielki zaszczyt. Z Martą Manowską spotkamy się już 8 marca w 8. edycji "Sanatorium Miłości". Państwa bardzo zapraszam do oglądania "Sanatorium Miłości". Z tego co widzę, jest to jeden z waszych ulubionych programów, tak jak "The Voice Senior". Z kolei "The Voice Kids" wróci 28 lutego i to ważna data, bo również do tego dnia seniorzy mogą się zgłaszać do programu "Polska na TAK!". Bardzo państwu dziękuję za wspólny weekend w "19.30". Dziś w "Pytaniu Dnia" u Aleksandry Pawlickiej profesor Roman Kuźniar, politolog i dyplomata. Ciekawego wieczoru, do zobaczenia. 