Szwecja i Finlandia przystępują do NATO, kończąc lata polityki neutralności, a także wydłużając granicę NATO z Rosją. Dobry wieczór państwu, Danuta Holecka, zapraszam na główne wydanie Wiadomości. Szwecja i Finlandia oficjalnie chcą przystąpić do NATO. Wasza obecność wzmocni nasze wspólne bezpieczeństwo. Jako młody chłopak nigdy nie sądziłem, że jednak przeżyję to wszystko. Rocznica polskiego triumfu na Monte Cassino. Nie lękał się iść na areopagi całego świata i głosić wszedzie Chrystusową Ewangelię. Wspomnienie Jana Pawła II w 102. rocznicę jego urodzin. Wszystko to, co najlepsze w człowieku można jakieś cechy wyróżnić - to miał. Kolejne dni wojny to walka nie tylko z rosyjskimi wojskami, ale również ze skutkami ich działań. Ukraina musi przygotować się na wieloletnią odbudowę. W Kijowie jest nasz korespondent Tomasz Jędruchów, a w Charkowie Karolina Pajączkowska. Zacznijmy od Kijowa. Tomku, dziś Ukraińską stolicę odwiedziła Anna Moskwa, Minister Klimatu i Środowiska. Jakie kwestie zostały omówione? Te najbardziej palące. Kryzys energetyczny i braki paliwa. Również długofalowe, czyli zniszczenia środowiskowe. Rosyjska agresja doprowadziła do zrujnowania ukraińskiego środowiska i przyrody. Problemy są o wiele szersze. W Mariupolu grozi wybuch epidemii cholery. Trwa cały czas ewakuacja obrońców Mariupolu. Opcje były dwie: śmierć w podziemiach z głodu, pragnienia i z powodu odniesionych ran albo cień szansy na przeżycie, ale w rosyjskiej niewoli. Co jest w kieszeni? Tu była broń. Przekazałem ją do ciężarówki. W podziemiach fabryki zostali tylko wyżsi rangą oficerowie z pułku Azow. Rosjanie chcą uznania tej jednostki za organizację terrorystyczną. Rosjanie potrzebują jakiegokolwiek sukcesu, dlatego do Mariupola ściągają już prokremlowskie media. Mimo że prawdziwa sytuacja w mieście jest dramatyczna. Nawet ONZ doszła teraz do wniosku, że wybuch cholery i innych chorób, takich jak czerwonka i inne, jest możliwy. Niestety, może to zabrać tysiące istnień. Na froncie w Donbasie upada kolejny wariant rosyjskiej ofensywy. Kreml rezygnuje z ataku na Kramatorsk i Słowiańsk i przerzuca wszystko co ma w jeden rejon. Rosjanie skupili się teraz wyłącznie na opanowaniu obwodu ługańskiego, czyli Siewierodoniecka i Lisiczańska. Według ukraińskiego wywiadu rosyjskie dowództwo informuje o zawieszeniu rotacji. To znaczy, że rosyjscy żołnierze, którzy na froncie są od 3 miesięcy, wbrew obietnicom nie zostaną zmienieni przez nowe siły. Do tego Ukraińcy zbliżają się do szlaków logistycznych między frontem a rosyjskimi bazami. Jeżeli te wojska zostaną odcięte od swoich szlaków logistycznych, to być może cała ofensywa rosyjska na Donbasie po prostu nie powiedzie się. Rosyjscy wojskowi coraz głośniej mówią o katastrofalnej sytuacji - nawet w prokremlowskich, propagandowych mediach. Po 11 tygodniach rosyjskich ataków Charków jest jednym z najbardziej zbombardowanych miast w Europie od czasów II wojny światowej. Tuż obok linii frontu dzielnica Saltiwka. Doświadczyła największych zbrodni, życie straciło ponad 500 cywilów. Na miejscu jest Karolina Pajączkowska. Powiedz, kiedy tu i czy w ogóle mieszkańcy wrócą do swoich domów? Władze miasta jeszcze nie podały informacji, kiedy mieszkańcy będą mogli wrócić. Zniszczonych zostało 2000 budynków. To wygląda jak z filmu katastroficznego. Ale to prawda. Dokonali tego Rosjanie. Na ziemi leżały resztki po ostrzale, po bombach. Oddalona zaledwie 7 km od linii frontu charkowska Saltiwka to miejsce, gdzie ruiny bloków mieszkalnych ukazują skalę rosyjskich zbrodni. To niegdyś kilkudziesięciotysięczne osiedle jest dziś miastem duchów. Od kilku dni powracają tu mieszkańcy tacy jak 36-letni Siergiej. Zaprasza nas do tego, co pozostało z jego mieszkania. Najpierw odłączyli nam prąd. Później odłączono gaz, najprawdopodobniej ze względów bezpieczeństwa. Następnie wyłączono wodę, po tym jak Rosjanie trafili w zbiornik wodny. Jedliśmy głównie ziemniaki - to co pozostało w piwnicach po zimie. Po 10 dniach w schronie mężczyźnie udało się uciec. Od czasu ewakuacji mieszka w oddalonej o 150 km od Charkowa Połtawie. Rozmiar zniszczeń jest niewyobrażalny. Według ukraińskich żołnierzy, którzy przybyli do Saltiwki, aby rozminować teren, budynki nie nadają się do zamieszkania. Kilka kilometrów dalej natrafiamy na pozostałości szkoły. Jeszcze 3 miesiące temu w miejscu, w którym stoimy, był korytarz szkolny. Biegały po nim roześmiane, szczęśliwe dzieci. Teraz ten budynek szkoły nr 134 - tutaj nieopodal centrum Charkowa - nie istnieje. Pozostały po nim ruiny. Na dziedzińcu zrujnowanego budynku spotykamy 13-letnią Sonię. To była nasza szkoła. Tam była klasa chemiczna, to był wspaniały budynek. Uczyło się tu dużo dzieci, byli wspaniali nauczyciele, których uwielbialiśmy. Ciężko mi na to teraz patrzeć. Dużo się tu działo i teraz jest naprawdę ciężko. Ukraińska armia wypchnęła Rosjan spod Charkowa aż do granicy z Federacją Rosyjską. Dlatego na niegdyś 1,5-milionowe miasto wreszcie przestały spadać rosyjskiej pociski. Wśród gruzów, pomiędzy czołgami i minami pozostawionymi przez okupantów także Saltiwka goi rany. Szwecja i Finlandia o krok bliżej do NATO. Dziś ambasadorzy obu krajów złożyli wnioski o członkostwo na ręce przewodniczącego Sojuszu Północnoatlantyckiego. Rosyjska agresja na Ukrainie może sprawić, że NATO rozszerzy się w błyskawicznym tempie, może jeszcze w tym roku. Polska popiera akcesję obu krajów i wspiera Ukrainę w walce z rosyjskimi barbarzyńcami. Ambasadorzy Finlandii i Szwecji ramię w ramię złożyli dziś wnioski w kwaterze głównej Sojuszu Północnoatlantyckiego w Brukseli o przystąpienie ich krajów do NATO. Jesteście najbliższymi partnerami i Wasza obecność wzmocni nasze wspólne bezpieczeństwo. To historyczna decyzja. Po bestialskiej inwazji Rosji na Ukrainie Finowie i Szwedzi rezygnują z neutralności na rzecz bezpieczeństwa. Ogromne znaczenie ma dla nas to, że staramy się o członkowstwo w NATO razem z naszym sąsiadem, Szwecją. Finlandia i Szwecja wniosą do Sojuszu stabilizację i bezpieczeństwo, zwłaszcza w regionie Morza Bałtyckiego. Które stanie się wewnętrznym morzem Sojuszu Północnoatlantyckiego. Jedynym krajem, który zgłasza wstępne zastrzeżenia, jest Turcja, ale wobec rosyjskiego bestialstwa na Ukrainie akcesja Szwecji i Finlandii powinna nastąpić w rekordowym tempie. Spełnia się czarny sen Władimira Putina. On chciał rozbić NATO, a na razie doprowadził do jego konsolidacji. Mało tego, doprowadził do tego, że nowi członkowie chcą dołączyć do NATO i mam nadzieję, że stanie się to jak najszybciej. O bezpieczeństwie w Europie, modernizacji armii i wsparciu dla Ukrainy rozmawiali dziś w Rzymie ministrowie obrony Włoch i Polski. Włosi też opowiadają się za tym, żeby Ukraina w jakimś czasie, mam nadzieję, że bliskim, dołączyła do Unii Europejskiej. Ale dziś najważniejsze jest to, żeby wspierać Ukrainę, żeby Ukraińcy mogli odeprzeć ataki rosyjskie. Premier Mateusz Morawiecki rozmawiał dziś z jednym z największych wrogów Władimira Putina - rosyjskim mistrzem szachowym Garrim Kasparowem. Z misją wsparcia Ukrainy do Lwowa pojechał przewodniczący Konferencji Episkopatu Polski abp Stanisław Gądecki w towarzystwie prymasa Polski i metropolity lubelskiego. Kościół solidaryzuje się z ofiarami rosyjskiego barbarzyństwa. Także amerykańscy senatorowie ponad podziałami wspierają bohatersko broniących się Ukraińców. Wspólnie z naszymi europejskimi partnerami dostarczamy broń i pozamilitarne wsparcie na Ukrainę. Wspólnie pomagamy Ukraińcom pokonać Rosjan. Jednak, jak w stanowczych słowach przypomina szef ukraińskiej dyplomacji, równie ważne jest zaprzestanie jakichkolwiek interesów z Rosją. Czas ucieka, a każdego dnia Rosja zarabia pieniądze, które inwestuje w napędzanie inwazji. Bo pieniądze ze sprzedaży surowców napędzają rosyjską machinę wojenną. Budowa zapory na polsko-białoruskej granicy przebiega zgodnie z planem. To tylko jedna z niewielu inwestycji, która zwiększa nasze bezpieczeństwo. Rząd pieniądze przeznacza także na modernizacje służb mundurowych czy zdrowia. Do tej pory w maju odnotowano 617 prób nielegalnego przekroczenia polsko-białoruskiej granicy. Na jej ok. 80 km w obronie pomaga wybudowana solidna zapora, która utrudnia Łukaszence i Putinowi hybrydowy atak na nasz kraj. Na tych odcinkach, gdzie stoją przęsła, widzieliśmy już kilkakrotnie próby uszkodzenia barier, uszkodzenia tych przęseł, ale też próby sforsowania bariery i żadna z tych prób się nie udała. To wskazuje na to, że spełnia swoje zadanie. Do końca czerwca ma powstać łącznie 187 km. Inwestycja zwiększająca nasze bezpieczeństwo wyposażona zostanie w nowoczesny system telemetrii, m.in. kamer termowizyjnych. Miliardy przeznaczane są również na unowocześnienie polskiej armii. Czołgi Abrams, wyrzutnie Patriot i Himars, a także myśliwce F-35 będą realnym czynnikiem odstraszającym agresorów - tak ważnym w kontekście rosyjskiej agresji na Ukrainę. Podkreślono to dzisiaj podczas Święta Centrum Operacji Lądowych - Dowództwa Komponentu Lądowego. Produktem naszej służby, służby żołnierzy i pracowników resortu obrony narodowej w dowództwie komponentu lądowego jest bezpieczeństwo i robimy to co trzeba, by był to produkt najwyższej jakości. Bezpieczeństwo gwarantują również sojusze. Do przyszłego czwartku potrwają ćwiczenia Defender Europe 2022, które odbywają się m.in. w Polsce. Udział w nich bierze 18 tys. żołnierzy z 20 państw, w tym wojskowi z najlepszej armii świata - USA - którzy stale stacjonują w naszym kraju wzmacniając wschodnią flankę NATO. Mieliśmy okazję do zademonstrowania świetnego partnerstwa, strategicznej i taktycznej gotowości między naszymi krajami do odstraszania obecnych i przyszłych zagrożeń. Współpraca i prawdziwe partnerstwo nie zdarza się od tak. Wymaga ciężkiej pracy. Program modernizacji służb mundurowych obejmuje także straż pożarną. Za tą modernizacyjną ustawę, która zapewni nam nie tylko modernizację obiektu, ale wymianę umundurowania strażaków, też podwyżki to jest bardzo ważne, które już wszyscy otrzymaliśmy. Za to bardzo serdecznie dziękuję. Do kolejnych jednostek trafiają nowoczesne maszyny. Ministerstwo Spraw Wewnętrznych i Administracji dba o to, aby państwa służba odbywała się w dobrych warunkach, aby trafiały do was nowoczesne sprzęty, nowoczesne pojazdy. Często pierwsi na miejscu zdarzenia są strażacy z OSP. Dzięki rządowej ustawie od nowego roku mogą oni liczyć na odszkodowania czy 200 zł dodatku do emerytury. Inwestycje także w polskich szpitalach. W Mielcu zakupiono aparaturę za blisko 4 mln zł. Urządzenia, które zostały tutaj zakupione, myślę że są najwyższej klasy i będą służyć przez lata mieszkańcom Mielca i mieszkańcom powiatu mieleckiego. Nowa lampa do tomografu czy zestaw endoskopowy wysokiej rozdzielczości już wspierają lekarzy. Sprawi, że dzięki lepszej jakości obrazowania zabiegi będą bezpieczniejsze dla pacjenta. Czas zabiegu powinien się skrócić, a przez to również będzie można zwiększyć ilość wykonywanych zabiegów. Te wszystkie inwestycje zwiększają nasze bezpieczeństwo. Oglądają państwo główne wydanie Wiadomości. Zobaczmy, co jeszcze programie. Marszałek Senatu i wielka korupcyjna afera. We wrześniu mają trafić do Polski pieniądze z Krajowego Planu Odbudowy - to wynik porozumienia rządu z Komisją Europejską. Start wypłaty tych pieniędzy ułatwiłby Polsce przejście przez obecny wojenny kryzys, który wiąże się także z wysoką inflacją. Do końca czerwca Polska powinna wdrożyć reformę Sądu Najwyższego. To ma odblokować dostęp do pieniędzy z Krajowego Planu Odbudowy. Musimy przyjąć tą ustawę, która w tej chwili jest w Sejmie, i to spowoduje, że po zatwierdzeniu kamieni milowych tych wypłat można się spodziewać około września. Uruchomienie wypłat z wartego 76 mld euro funduszu może pomóc polskiej gospodarce w momencie kryzysu wywołanego inwazją Rosji na Ukrainę. Na razie Polska sama walczy z jej gospodarczymi skutkami. Sejm przyjął podatkową tarczę antyputinowską, która zakłada obniżkę PIT z 17 do 12%, powrót odliczenia składki zdrowotnej dla przedsiębiorców. Dziś zmianami mógłby zająć się Senat. Kierowana przez Tomasza Grodzkiego izba ma jednak pracować nad ustawą dopiero 8 czerwca, czyli w ostatnim możliwym terminie. Takie jest dzisiaj podejście polityków opozycji do jakiejś racjonalnej współpracy w zakresie podstawowych celów polityki państwa, jakim jest budowa dzisiaj odporności dla obywateli i walka z inflacją. Inflacją, która w Unii Europejskiej przekroczyła już 8%. Według unijnych danych w ubiegłym miesiącu ceny w Polsce urosły o niecałe 11,5%, czyli w podobnym tempie jak w Holandii czy Rumunii. Gorzej było w Bułgarii, Czechach i przede wszystkim w państwach bałtyckich. To przede wszystkim skutek wzrostu cen paliw i surowców energetycznych, który przekłada się również na koszt zakupu nawozów, co politycznie stara się wykorzystać Donald Tusk, licząc że zdobędzie w ten sposób głosy rolników. Przewodniczący PO robi to w momencie, gdy rząd dopłaca do nawozów. Przydadzą się, na pewno się przydadzą, bo ceny nawozów są wysokie. Polski rząd jest jedynym w Europie wypłacającym dopłaty do nawozów, i to do nas przyjeżdżają ministrowie różnych państw zaczerpnąć z naszych pomysłów. Bo światu grozi teraz kryzys żywnościowy. Sytuacja na Ukrainie bardzo mocno wpływa na ceny pasz, które stanowią 70% kosztów produkcji. To oczywiście przekłada się na koszty produktów i też ceny na półkach sklepowych. Dlatego Polska pomoże Ukrainie m.in. w eksporcie zbóż. O wsparciu w wysyłce towarów rolnych z jednego ze spichlerzy świata rozmawiali dziś członkowie prezydenckiej rady ds. rolnictwa. Jest to dla Polski ogromna szansa, bo możemy stać się jednym z głównych graczy, jeśli wykorzystamy tą współpracę naszą i Ukrainy dzisiaj. Bo dwa takie kraje jak Polska i Ukraina mogą być wiodące w kształtowaniu wspólnej później handlu artykułami żywnościowymi. Polska obok bezpieczeństwa żywnościowego stawia na niezależność energetyczną. Orlen uruchomił w Kujawsko-Pomorskiem elektrownie wykorzystujące gaz z własnych złóż koncernu. To jest ok. 70 tys. gospodarstw do zasilenia w energię elektryczną. To jest takie - obrazowo mogę państwu powiedzieć - miasto Toruń. Instalacje zbudowano w rekordowym czasie w ciągu 8 miesięcy od przekazania terenów budowy wykonawcy. Chcieli sprzedać Lotos Rosjanom, dziś kłamią, że nic takiego nie miało miejsca. Politycy opozycji z Donaldem Tuskiem na czele próbują przekonywać swoich wyborców, że to oni zablokowali wyprzedaż polskiego sektora energetycznego. Z dokumentów i wypowiedzi polityków PO wynika jednak coś zupełnie odwrotnego. Transfer gazu przez Baltic Pipe ruszy 1 października. To możliwe dzięki determinacji i konsekwencji rządu Prawa i Sprawiedliwości, Budowie Baltic Pipe sprzeciwiali się jednak politycy Platformy Obywatelskiej. Mamy ważne kontrakty rosyjskie, to wiadomo, że my tego gazu z Norwegii za dużo nie potrzebujemy i w związku z tym polski rynek jest za mały dla Norwegii. Zdaniem komentatorów wpływ na taką postawę mogły mieć bliskie relacje Tuska z Putinem. To, co zapoczątkowaliśmy w czasie mojej wizyty w Moskwie, ma swój dalszy ciąg, i że nie był to tylko incydent, tylko wręcz przeciwnie, pewna konsekwentna linia postępowania. Obustronnie konsekwentna. Tusk ignorował przy tym ostrzeżenia prezydenta Lecha Kaczyńskiego, który nigdy nie miał złudzeń co do rezultatów polityki uległości wobec Rosji. To są mrzonki i wyjazdy do Moskwy, gdzie stuka się obcasami, niczego dobrego tutaj nie przyniosą. Podobnie ostrzeżenia formułował prezes Prawa i Sprawiedliwości Jarosław Kaczyński. W 2011 roku domagał się też odwołania ówczesnego Ministra Skarbu Aleksandra Grada z PO za próbę sprzedaży Lotosu Rosjanom. Kwestia pierwsza to jest kwestia prywatyzacji firm strategicznych. My jesteśmy radykalnie przeciwko temu. Ale jest też jeszcze jedna sprawa, to jest sprawa wchodzenia do Polski, w szczególności w sferę strategiczną, można powiedzieć najbardziej strategiczną, bo to jest w końcu energetyka, kapitału rosyjskiego. Z odtajnionej kilka dni temu notatki wynika, że rząd Tuska zgodził się na sprzedaż Lotosu Rosjanom już kilka miesięcy po tragedii smoleńskiej. Nie ma żadnej ideologicznej przesłanki aby mówić w kategorycznie "nie" inwestorom z jakiegokolwiek kraju, także z Rosji. Taka transakcja przyniosłaby fatalne skutki nie tylko dla gospodarki, ale tez dla suwerenności i bezpieczeństwa państwa polskiego. W tym momencie byłyby zablokowane całkowicie możliwości dywersyfikacji rafinerii w Płocku. Co za tym idzie, oddalibyśmy tak naprawdę rynek w obce ręce. Dziś Donald Tusk próbuje przekonywać, że zablokował tę sprzedaż. Kiedy pojawiały się projekty prywatyzacyjne Lotosu i niektóre oferty były związane z rosyjskimi interesami, podjąłem decyzję, żeby to zablokować. W rzeczywistości zrobił to Sejm... Kto z pań i panów posłów jest za przyjęciem wniosku? ...głównie głosami posłów Prawa i Sprawiedliwości. Ci ludzie doskonale zdają sobie sprawę, jak miażdżące są fakty dotyczące chociażby próby sprzedaży Lotosu Rosjanom, chociażby blokowania tak ważnej inwestycji, jaką jest Baltic Pipe. W związku z powyższym ich taktyką jest póba zakrzyczenia tego, a kłamstwo bywa głośne. Dziś dzięki fuzji Lotosu i Orlenu Polska po raz pierwszy w historii ma szasnę stać się właścicielem potężnego koncernu paliwowo-energetycznego, zdolnego do konkurowania na globalnym rynku. To było wielkie zwycięstwo Polaków. To tu w cieniu klasztoru powiewa biało-czerwona flaga. I mocniej biją nasze polskie serca. Dziś w rocznicę bitwy wrócili tu ostatni żyjący weterani. By pokłonić się kolegom i przywołać wspomnienia. Przeżywam to na nowo, naprawdę przeżywam. Jako młody chłopak nigdy nie sądziłem, że jednak przeżyję to wszystko, bo jednak myśmy zdawali sobie sprawę, co nas czeka. Oddano tez hołd dowódcy polskiej armii, generałowi Andersowi, który serca żołnierzy napełnił wiarą w zwycięstwo. On nie tylko przelał wiarę w zwycięstwo, ale on armię niewolników, armię łagierników znajdujących się w rosyjskiej, sowieckiej niewoli, przekształcił w armię zwycięzców. A wdzięczność o jego dokonaniach niesie się po dziś dzień. Jestem wzruszona, że po tylu latach pamięć o moim ojcu jest taka żywa. A jego słowa, by siła nigdy nie stała ponad prawem, brzmią teraz jak memento. Niech to przesłanie będzie nam wskazówką i niech będzie upowszechniane dla wszystkich tych, którzy w obliczu aktualnych wydarzeń na Ukrainie milczą. Pod patronatem premiera Piotra Glińskiego i z inicjatywy Polskiej Fundacji Narodowej ruszył historyczny rajd szlakiem walk żołnierzy drugiego korpusu. Świetny pomysł na to, żeby innymi kanałami, na inny sposób, może bardziej eksperymentalny, bardziej odważny opowiadać naszą złożona, trudną i piękną historię. W marszu wzięło udział wielu młodych - to oni sa nadzieją przyszłości. Ludzie uczą się patriotyzmu od weteranów. Jako hołd za ofiarę życia naszych żołnierzy wyjątkową wersję pieśni "Czerwone Maki na Monte Cassino" nagrała Grażyna Szapołowska w duecie ze swoją wnuczka. Czerwone maki na Monte Cassino... Ta piosenka była ze mną od bardzo dawna. Ja ją śpiewałam jako kołysankę dla mojej córki. Dochód ze sprzedaży płyty wesprze żyjących jeszcze powstańców warszawskich. "Czerwone maki" dziś znów rozbrzmiewają tu na cmentarzu. I łza się w oku kręci. Na naszych oczach mamy jeszcze szansę dotknąć żywe pomniki historii, czyli żyjących uczestników walk zarówno o Piedimonte jak i masyw - o Monte Cassino. Po 2 latach pandemii dziś na Monte Cassino znów przybyły tłumy, ale najważniejsze, że są tu bohaterowie tamtych dni - ostatni żyjący weterani. Dają dzieciom to, co najlepsze - bezpieczeństwo, uwagę i miłość - choć nie są ich biologicznymi rodzicami. Rodzice zastępczy wkrótce obchodzić będą swój dzień, ale dziś za ich poświęcenie podziękował premier. Jeszcze raz dałbyś radę taką wycieczkę zrobić? Patrz, ale jesteś dzielny. Helena i Krzysztof Rzewuscy wychowali trójkę swoich biologicznych dzieci i 43 w opiece zastępczej. W ich domu jest obecnie szóstka dzieci. Jeździmy na rowerze, gramy w piłkę, piłkę siatkową, rozpalamy razem ognisko, wiercimy dziury w ścianach. Od 20 lat dla dzieci, których życie się skomplikowało, tworzą prawdziwy dom. Rodzinny Dom Dziecka. Dom pełen miłości. Pomagamy. Naszą misją i powołaniem jest służba 24 godziny na dobę. Pomagamy dzieciom, które tej opieki potrzebują. Dzieci, których rodzice stracili prawa rodzicielskie albo mają je ograniczone, dziś nie muszą już trafiać do państwowych domów dziecka. Opieka zastępcza, rodzinne domy dziecka to formy wsparcia dla najmłodszych, którym życie się skomplikowało. Tu wzrastają czasami do dorosłości, czasami do czasu, gdy sytuacja w rodzinach biologicznych się uspokoi. Dajecie państwo wszystko co najlepsze. W Wieliczce premier i Minister Rodziny i Polityki Społecznej podziękowali tym, którzy ciepłem rodzinnym postanowili podzielić się z innymi. Zobacz, Kubuś, jakiego tu lisa mamy. Dzieciom, które nie urodziły się w ich rodzinach, ale w sercach, dają bezpieczeństwo, oparcie, spełniają marzenie o prawdziwym domu. Dają wiarę w siebie. Wyrośliśmy z takich domów, gdzie było harcerstwo, mnóstwo działalności charytatywnej, i to pozostało. I myślę, że jeżeli pan Bóg da siłę, to tak będzie do końca. Dziś 102. urodziny jednego w najwiekszych w historii Polaków - Karola Wojtyły. Wielkiego papieża, który zmienił bieg historii Polski, Europy i świata. Jan Paweł II potrafił w wyjątkowy i piękny sposób mówić o Bogu, miłości, pokoju i rodzinie. Jedno z wielu przesłań, które pozostawił to słowa: "Dla chrześcijanina sytuacja nigdy nie jest beznadziejna. Chrześcijanin jest człowiekiem nadziei". Jakże aktualne dziś. Wadowice, 16 czerwca 1999 rok. Ostatnie spotkanie Jana Pawła II z wiernymi w rodzinnym mieście i pamiętne słowa: Tu, w tym mieście, w Wadowicach, wszystko się zaczęło. I życie się zaczęło, i szkoła się zaczęła, studia się zaczęły, i teatr się zaczął, i kapłaństwo się zaczęło. Bardzo takie było wzruszające, bo już był taki troszkę nie bardzo zdrowy. Wszystko to, co najlepsze w człowieku można, jakieś cechy wyróżnić - to miał. Myślę, że każdy wadowiczanin jest wdzięczny i pamięta. W 102. rocznicę urodzin za dar życia Karola Wojtyły dziękowano podczas uroczystej mszy świętej w wadowickiej bazylice. Nie lękał się iść na areopagi całego swiata i głosic wszedzie Chrystusową Ewangelię. W czasie swego pontyfikatu odbył 104 pielgrzymki międzynarodowe, odwiedzając 132 kraje na wszystkich kontynentach. Był wielkim orędownikiem pokoju. On wiedział, co to znaczy utracić wolność, co to znaczy przeżyć, co to znaczy wojna i dlatego, kiedy była wojna w Iraku, pamiętam jak on ze swojego okna na Anioł Pański mówił, że nigdy więcej wojny. Płynęło z tego pontyfikatu przesłanie, że nienawiść i wojna jest zawsze dla człowieka klęska, że nienawiść i wojna to jest zło. Pamięć o papieżu Polaku jest wciąż żywa w Watykanie. W Bazylice Świętego Piotra przy jego grobie została odprawiona msza z udziałem polskich władz i pielgrzymów. Przyjechaliśmy tu podziękować i poprosić o opiekę. Planujemy założenie rodziny. Ojciec Święty jest patronem rodziny, tak że jest to właściwe miejsce, żeby się o to pomodlić. A już dziś o 21.00 w TVP1 premiera filmu "Szklany Dom - odpowiedź Jana Pawła II na kryzys wykorzystywania seksualnego w Kościele". W filmie ukazujemy te sprawy w kontekście historycznym, w kontekście czasów, w których żył Jan Paweł II i sprawował swój urząd, i robimy to zgodnie z duchem Jana Pawła II, zgodnie z tym, o co nas prosił, żebyśmy szukali prawdy, nie sensacji. Po filmie debata w studiu z zaproszonymi gośćmi. Już od jutra miłośników szachów czeka miła niespodzianka! Do Warszawy zjechali najlepsi zawodnicy świata i przez najbliższe 5 dni będą rywalizować w turniejach szachów szybkich i błyskawicznych. Wstęp na zawody jest bezpłatny. Tu każde posunięcie ma ogromne znaczenie, a grając przeciwko arcymistrzom nawet najmniejszy błąd może zakończyć się porażką. Dziś swoich szans w walce z najlepszymi szachistami próbowali amatorzy. Od jutra światowa czołówka będzie walczyć między sobą o wygraną i nagrodę główną: 40 tys. dolarów! Najsilniejszy turniej w historii polskich szachów z udziałem byłego mistrza świata Ananda, z udziałem zawodników z czołowej dziesiątki świata, no i z Garrim Kasparowem jako gościem specjalnym. To kolejny turniej w Polsce z udziałem najlepszych szachistów świata. W połowie grudnia w katowickim Spodku odbyły sie mistrzostwa Europy w szachach szybkich i błyskawicznych. Tydzień później na PGE Narodowym - mistrzostwa świata. Patrząc na to, jak rośnie popularność szachów w Polsce, myślę że wkrótce ktoś z waszego kraju zostanie mistrzem świata. Faktycznie, królewska gra przyciąga coraz więcej i coraz młodszych zawodników. Pani nam pokazała szachy w przedszkolu, potem od 6 lat zaczęliśmy się uczyć, jak się ruszają figury, a potem wciągnęły mnie te szachy. I teraz gram dobrze! Szachy uczą życia. Uczą jak wygrywać i jak się zachować po przegranej partii. Trzeba być odpornym na stres. On opanował to do perfekcji. Rozpoczynający się jutro turniej będzie dla najlepszego polskiego szachisty kolejnym etapem przygotowań do najważniejszej imprezy roku - turnieju pretendentów. Wygrany wywalczy sobie prawo do walki o mistrzostwo świata. Zostanie mistrzem świata było zawsze moim największym i najważniejszym celem. Tutaj dobry wynik byłby miły, ale jeśli by mi nie poszło, to też nie będę rozpaczał, bo jest to de facto ostatni można powiedzieć turniej treningowy dla mnie. Turniej kandydatów w Madrycie za miesiąc. Pierwsze partie zmagań w Warszawie już jutro o godzinie 14.00 Na "Gościa Wiadomości" z napisami zapraszamy do kanału TVP Info. 