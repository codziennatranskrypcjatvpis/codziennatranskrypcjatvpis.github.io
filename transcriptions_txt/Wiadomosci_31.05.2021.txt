Dobry Wieczór, Edyta Lewandowska, witam państwa i zapraszam na Wiadomości. A oto co dziś w programie. Jest podpis prezydenta. Do Polski z Unii Europejskiej trafi 770 mld zł. To ogromna, niewyobrażalna kwota, która będzie mogła być wykorzystana na rozmaite cele, przede wszystkim na rozwój infrastrukturalny naszego kraju. Mówimy o manifestacji złości, pogardzie i przemocy. Atak bojówkarzy Antify na katolików w Paryżu. W tym momencie staje się organizacją absolutnie niebezpieczną i powinna być nie tylko monitorowana, ale i zdelegalizowana. Happy birthday, dear Iga! Dopiero skończyła 20 lat, a już podbija światowy tenis. Zdrowia, szczęścia, pomyślności i przede wszystkim powodzenia na Roland Garros. Prezydent Andrzej Duda ratyfikował unijny dokument pozwalający uruchomić miliardy euro na wsparcie gospodarki. Łącznie z 7-letnim budżetem to aż 770 mld zł. Z powodu obstrukcji Senatu Polska jest na końcu listy krajów, które dały zielone światło na uruchomienie tych pieniędzy. Ta elektrownia słoneczna w Przywidzu na Pomorzu to przykład inwestycji, których w najbliższych latach powstanie w Polsce wiele. Nie ukrywajmy - chodzi głównie o obniżanie kosztów dla firmy, dla prowadzonego biznesu, bo to jedno z drugim idzie w parze. Nie tylko jest korzyść dla otoczenia, dla nas wszystkich. Takie zielone projekty to przykład tego, na co pójdą pieniądze z unijnego Funduszu Odbudowy. To pierwszy w historii UE instrument, który pozwoli Komisji Europejskiej zaciągnąć niskooprocentowane pożyczki. Aby jednak Bruksela mogła to zrobić, zgodę musiały wyrazić wszystkie kraje Wspólnoty. Proces ratyfikacji ogłaszam za zamknięty. Podpisanie dokumentu przez prezydenta Andrzeja Dudę daje zielone światło dla uruchomienia funduszy. W istocie jest to ogromna, niewyobrażalna kwota, która będzie mogła być wykorzystana na rozmaite cele, przede wszystkim na rozwój infrastrukturalny naszego kraju. I choć według najnowszych danych GUS-u polska gospodarka wychodzi już z recesji, a zdaniem ekonomistów Pekao SA w tym kwartale urośnie nawet o 11% rok do roku, to nieskorzystanie z unijnych pieniędzy oznaczałoby straconą szansę rozwojową. Załóżmy scenariusz, że tych środków nie uzyskujemy. Co się wtedy dzieje? My nie mamy wtedy możliwości impetu, czyli przyspieszenia rozwoju gospodarczego po pandemii. Jeszcze do niedawna ten scenariusz był prawdopodobny, bo nie wszystkie siły w parlamencie poparły unijne miliardy. Choć w listopadzie ubiegłego roku szef PO mówił tak... Sprzeciwianie się powstaniu Funduszu Odbudowy to zdrada polskiej racji stanu. To wystąpienie przeciwko własnemu krajowi w imię własnych, partyjnych, partykularnych interesów. ...to w maju górę wzięły właśnie interesy partyjne i PO wstrzymała się od głosu w Sejmie. Później przez 3 tygodnie dokument przetrzymywali senatorowie Tomasza Grodzkiego, by ostatecznie i tak przyjąć krótką ustawę bez poprawek. Jeżeli spojrzymy na 3 tygodnie zmarnowane przez polski Senat, to Polacy po raz kolejny mogli zaobserwować, że te jałowe spory ze strony PO nie są Polsce potrzebne. Po podpisie prezydenta Komisja Europejska może uruchomić pieniądze. Chciałbym, żeby to było w lipcu albo sierpniu, ale - proszę mi wierzyć - mamy niewielki wpływ na to. Będziemy dopingować Komisję. Jeżeli jakiekolwiek działania po stronie kraju członkowskiego będą potrzebne, to my będziemy je wykonywali natychmiast. Fundusz Odbudowy to częściowo bezzwrotne granty, a częściowo pożyczki. Łącznie 770 mld zł. Prezydent Andrzej Duda będzie dziś gościem Wiadomości. Komisja Europejska rekomenduje, by kraje członkowskie stopniowo łagodziły restrykcje dotyczące podróżowania. Od wczoraj Polacy mają ułatwiony wjazd do Niemiec, a od dziś do Czech. Rada Medyczna przy premierze dała dziś zielone światło dla szczepień nastolatków od 12. roku życia. Szpital tymczasowy w Hali EXPO w Krakowie kończy swoją misję. Dziś opuściło go 6 ostatnich pacjentów. Wśród nich pani Agnieszka. Byłam taką osobą, która sceptycznie była nastawiona na szczepienia, nie wierzyłam zupełnie w covida, dopóki nie dotyczyło to mnie. Sprzęt medyczny trafi teraz do Szpitala Specjalistycznego w Krakowie, a Hala EXPO w lipcu wróci do stanu sprzed epidemii. W sumie przyjęliśmy 452 pacjentów, więc pytanie, co wtedy, kiedy szpitale były pełne, gdyby nie było szpitala tymczasowego, co byłoby z tymi pacjentami. Liczba pacjentów covidowych spada w całej Polsce. Jeszcze 4 tygodnie temu hospitalizowanych było ponad 20 tys. pacjentów z koronawirusem. Dziś jest ich 5000. Spada też liczba nowych zachorowań. Ostatniej doby 333 nowe przypadki i 7 zgonów. Mniej zakażeń równa się mniej obostrzeń. Wszyscy uczniowie wrócili dziś do nauki stacjonarnej. Wiedza wiedzą, ale stawiamy na odbudowywanie relacji. Możemy się w końcu zobaczyć z przyjaciółmi. Dzieci od 12. roku życia już wkrótce będą mogły zaszczepić się przeciw COVID-19 preparatem Pfizera. Po decyzji Europejskiej Agencji Leków, dziś zielone światło w Polsce dała też Rada Medyczna przy premierze. Tak naprawdę powroty dzieci do szkół były jedną z przyczyn drugiej i trzeciej fali pandemii, tak więc aby uniknąć kolejnej fali pandemii, powinniśmy również zaszczepić 12-15-latków. A to już Cieszyn na pograniczu Polski i Czech. Od dziś granica jest otwarta dla Polaków, którzy pierwszą dawkę szczepionki przyjęli 3 tygodnie temu. Mąż na Czechach pracuje, więc no jak było zamknięte, no to ciężko nam było się przyzwyczaić. Dostępność szczepień w Polsce cały czas rośnie. Dziś przyjechała do nas rekordowa dostawa blisko 2,5 mln dawek. Możemy skutecznie współpracować w wielu dziedzinach mimo różnic ideologicznych - zadeklarowali wspólnie premierzy Polski i Hiszpanii. W ramach polsko-hiszpańskich konsultacji międzyrządowych - w tym roku pod Madrytem - zawarto szereg dwustronnych porozumień. W pierwszych od 4 lat polsko-hiszpańskich konsultacjach międzyrządowych udział wzięli szefowie rządów i ministrowie obu państw. Podpisaliśmy wspólną deklarację i 6 dokumentów dotyczących bardzo ambitnych celów, zarówno europejskich jak i na szczeblu dwustronnym. To najlepszy dowód, jak bliskie i ważne są nasze relacje. Wspólne projekty Polski i Hiszpanii dotyczą bezpieczeństwa, innowacyjności czy infrastruktury - m.in. współpracy przy rozwoju w Polsce systemu kolei dużych prędkości. Wszystkie mają pomóc w odbudowie gospodarek po pandemii. Wszyscy to doskonale czujemy, że wyzwania, które są wokół nas, zmuszają wszystkie kraje UE do głębokiej przebudowy struktury i architektury gospodarki UE. Hiszpańska prasa zwraca uwagę na dobre relacje Prawa i Sprawiedliwości zarówno z rządzącą w Hiszpanii lewicą jak i opozycyjną prawicą. W minionym tygodniu wizytę w Warszawie złożył lider konserwatywnego ugrupowania VOX Santiago Abascal, a rozmowy dotyczyły utworzenia wspólnie z Prawem i Sprawiedliwością nowej politycznej siły w Parlamencie Europejskim. Razem z Polską chcemy wspólnie budować Europę. Z Hiszpanią w coraz większym stopniu łączy nas potencjał i rozwój gospodarczy. Polska od lat jest jednym z najszybciej rozwijających się i zyskujących na znaczeniu krajów Unii Europejskiej. W ubiegłym roku obroty handlowe między Polską a Hiszpanią wyniosły 11 mld euro. Hiszpania jest też jednym z największych zagranicznych inwestorów w Polsce. Prezydent Andrzej Duda powołał Radę do spraw Samorządu Terytorialnego. W jej skład weszli samorządowcy wszystkich szczebli - od małych gmin, aż po marszałków województw. To ciało doradcze, ale też swoista wyrocznia w sprawach dotyczących samorządu terytorialnego - mówił prezydent. Po 10 latach uczniowie tej podstawówki w Łomży mają nowoczesne boisko i salę sportową. W 2011 roku z powodów bezpieczeństwa budynek został wyłączony z użytkowania, zajęcia WF-u odbywały się głównie na korytarzu szkolnym. Po tej ruinie, która była dotychczas, piękny obiekt powstał. Będzie służył lokalnej społeczności, uczniom, sportowcom łomżyńskim. Budowa własnych, nowoczesnych obiektów, przystosowanych także do potrzeb osób niepełnosprawnych, była możliwa dzięki ministerialnemu dofinansowaniu. To jeden z przykładów zgodnej współpracy rządu i samorządu. Samorząd ma absolutnie fundamentalne znaczenie, dlatego że to państwo realizujecie te zadania publiczne najbliżej obywateli. O tym mówił prezydent Andrzej Duda powołując członków Rady ds. Samorządu Terytorialnego, nowego organu doradczego, do tej pory działającego jako sekcja Narodowej Rady Rozwoju. Zespół ekspercki, złożony z doświadczonych samorządowców i współpracowników prezydenta będzie m.in. przygotowywał opinie i ekspertyzy i uczestniczył w podejmowaniu nowych inicjatyw, także ustawodawczych, dotyczących samorządów. Dziś pierwsze, robocze posiedzenie. Opinia publiczna bardzo czesto przeciwstawia władzę rządową i samorząd. Nic bardziej mylnego. Mamy różne zadania, ale mamy jeden cel. Ten cel - współpraca dla dobra lokalnych społeczności - opisany został w ustawie z marca 1990 roku, Skuteczna realizacja zasady pomocniczości zmieniła Polskę - mówił prezydent odznaczając zasłużonych samorządowców. Wystarczy przypomnieć sobie, jak wyglądała Polska, właśnie ta lokalna te 20-30 lat temu, a jak ona wygląda dzisiaj. Wkrótce inaczej będzie wyglądać to publiczne przedszkole w Małogoszczu. Po rozbudowie przyjmie setkę dzieci więcej. W nowym skrzydle powstanie też pierwszy żłobek samorządowy dla blisko 500 maluchów. Powinniśmy podziękować sobie wszyscy za dobrą współpracę rządu z samorządem. Rząd dofinansował inwestycję kwotą blisko 2,5 mln zł z programu Maluch Plus oraz Rządowego Funduszu Inwestycji Lokalnych. Brak tu słów, które byłyby adekwatne do tego bólu i cierpienia - powiedział minister sprawiedliwości, prokurator generalny Zbigniew Ziobro, odnosząc się do sprawy morderstwa 18-letniej Magdy ze Świńca. Przypomniał, że w przeszłości sprawca zabójstwa został przez wymiar sprawiedliwości potraktowany "bardzo łagodnie". Stąd jego zapowiedź zaostrzenia kar dla najbardziej zdemoralizowanych przestępców. Magda ze Świńca miała tylko 18 lat. W miniony poniedziałek wyjechała skuterem po zakupy. Nie wróciła. Przykro, przykro. Współczuję rodzinie. Na swojej drodze spotkała Dawida J. Zwyrodnialec zgwałcił ją i zamordował. Sprawca zawiózł ofiarę do lasu, gdzie dokonał zabójstwa poprzez jej uduszenie. Następnie ukrył jej ciało przy korzeniach drzew. Tragedii można było jednak uniknąć. Dawid J. już w 2006 jako 14-latek zgwałcił i zamordował o rok młodszą koleżankę. Wtedy trafił do poprawczaka, z którego wyszedł po 4 latach. I jako 18-latek próbował zgwałcić kolejną kobietę. Trafił do więzienia, ale tylko na 2 lata. Po opuszczeniu zakładu karnego wrócił do rodzinnego Sulikowa i zamieszkał tuż obok rodziny swojej pierwszej ofiary. Dla mnie to było nie do pojęcia, że taki człowiek może sobie żyć tak między ludźmi i nikt nie reaguje w ogóle na to. Dziś minister sprawiedliwości zapowiedział zaostrzenie kar dla zwyrodnialców skazywanych za najgroźniejsze przestępstwa. Wobec takich zdemoralizowanych sprawców brutalnych przestępstw o charakterze seksualnym, nie tylko czynów pedofilskich, również i gwałtów ze szczególnym okrucieństwem, takich sprawców warto latami izolować. Propozycję ustawy zaostrzającej kary dla najniebezpieczniejszych przestępców mają zostać przedstawione rządowi, potem zajmie się nimi parlament. Dawid J. przyznał się do winy. Grozi mu dożywocie. Chcieli upamiętnić męczenników katolickich sprzed 150 lat. Zostali brutalnie zaatakowani przez członków lewicowej Antify. Wśród zgromadzonych byli starsi ludzie, skauci, rodziny z dziećmi, duchowni. Jeden z mężczyzn został poturbowany i trafił do szpitala. Do tych budzących grozę zajść doszło na ulicach Paryża. Sobotnia procesja paryskich wiernych. Ich pokojowy przemarsz w skupieniu i modlitwie nie spodobał się członkom Antify. Dziś mówimy o manifestacji złości, pogardzie i przemocy. Pamiętajmy, by nigdy nie odpowiadać złością na złość, wstydem na wstyd, lecz na odwrót - przybywać z pokojem i okazywać przebaczenie. Uczestnicy procesji zostali wyśmiani i wygwizdani. Z ust lewicowych bojówkarzy padały przekleństwa i wulgaryzmy. W ruch poszły kamienie i pięści. Agresywni działacze Antify za nic mieli fakt, że w procesji szły rodziny z małymi dziećmi, ludzie starsi, często niepełnosprawni. Wyrwali nam z rąk sztandary, zrzucili flagę, którą podeptali, - relacjonował jeden z uczestników procesji, cytowany przez dziennik "Le Figaro". 65-letni mężczyzna został zabrany do szpitala z poważnymi obrażeniami głowy. Procesję zorganizowano na apel kilku paryskich parafii i stowarzyszeń diecezjalnych. Miała przejść 4 kilometry w okolicy parafii Notre-Dame des Otages. Tam, gdzie 150 lat temu antyklerykalni zwolennicy Komuny Paryskiej rozstrzelali 49 osób. Antifa w tym momencie staje się organizacją absolutnie niebezpieczną i powinna być nie tylko monitorowana, ale i zdelegalizowana. Dzisiejsza Francja podobnie jak większość krajów Europy Zachodniej poddawana jest wyraźnej laicyzacji. Do głosu dochodzą ruchy antyklerykalne. Chrześcijanie stają się częstym celem ataków działaczy lewicowo-liberalnych organizacji. Z drugiej strony islamizacja części społeczeństwa i radykalizacja pewnych grup. To obrazuje stan społeczeństwa. W zeszłym roku młody Tunezyjczyk wtargnął do kościoła w Nicei. Zasztyletował 3 osoby. Jednej z nich odciął głowę. We Francji w ostatnich 2 latach doszło też do serii ponad 20 podpaleń katolickich świątyń. Oglądają państwo główne wydanie Wiadomości. Zobaczmy, co jeszcze przed nami. Od jutra nowe zasady ruchu drogowego. Gwiazdy w hołdzie dla legendy. Od jutra, czyli 1 czerwca, wchodzą w życie nowe zasady ruchu drogowego. I to nie jest informacja wyłącznie dla kierowców. Pieszych też czekają zmiany. Cel jest oczywisty - poprawa bezpieczeństwa na naszych drogach. Te zmiany są tak naprawdę kamieniem milowym. Żaden rząd do tej pory nie podjął tak radykalnej zmiany prawa. W terenie zabudowanym ograniczenie do 50 km/h będzie obowiązywało i w dzień i w nocy. Od jutra na autostradach i drogach ekspresowych policja ukarze kierowców za tzw. jazdę na zderzaku. Ta odległość wyrażona w metrach wynosi połowę prędkości. Łatwiej zobrazować to tak, że przy prędkości 100 km/h minimalna odległość od poprzedzającego to 50 metrów. Pierwszeństwo na pasach będzie miał nie tylko pieszy, który już się na nich znajduje, ale też ten dopiero na nie wchodzący. Nowe przepisy zobowiązują jednak pieszego do zachowania szczególnej ostrożności, a to pewien bezpiecznik. Nadal pieszy nie będzie mógł wejść bezpośrednio przed nadjeżdżający samochód. I nadal nie będzie mógł narazić samego siebie, nawet wtedy kiedy kierowca zachowa się niezgodnie z prawem. Od jutra każdy z nas będzie mógł też dostać mandat za korzystanie z telefonu lub innego urządzenia elektronicznego podczas przechodzenia przez jezdnię, torowisko i przejście dla pieszych. Pieszy nie może być zajęty rozmową przez telefon, oglądaniem w telefonie, w internecie jakichś wydarzeń. Nie! Tu musimy się skupić. Od ponad tygodnia obowiązują również nowe zasady korzystania z hulajnóg elektrycznych. Wreszcie kierujący hulajnogą jest traktowany jak kierujący innym pojazdem. W związku z tym nie może już np. prowadzić po alkoholu, przewozić pasażerów. Co więcej, takim sprzętem po chodniku można się teraz poruszać tylko wtedy, gdy na drodze obowiązuje prędkość większa niż 30 km/h, a w pobliżu nie ma ścieżki rowerowej. Kierujący hulajnogą elektryczną musi szczególnie uważać na pieszego, udzielać mu pierwszeństwa, nie stwarzać dla niego zagrożenia. Zasada, jeśli chodzi o prędkość, jest prosta - na chodniku ma być zbliżona do tej, z jaką poruszają się piesi. W innych miejscach nie wolno przekraczać 20 km/h. W Łodzi powstanie Muzeum Dzieci Polskich - ofiar totalitaryzmu. Ideą powstania nowej instytucji kultury jest godne upamiętnienie i uczczenie dziecięcych ofiar niemieckiego nazistowskiego obozu, który był prowadzony przy ulicy Przemysłowej w Łodzi. Ulica Przemysłowa w Łodzi. Miejsce, w którym podczas II wojny światowej znajdowało się piekło na ziemi. Niemiecki obóz dla polskich dzieci, jedyny taki w Polsce. Przez ten obóz przeszło 2000-3000 polskich dzieci. Były dzieci bite, były dzieci szczute też psami, wykonywały te dzieci ciężką pracę. Dzieci były tak głodne, że obgryzały sobie ręce. Obóz istniał niemal 25 miesięcy i podlegał Policji Kryminalnej, która wchodziła w skład Służby Bezpieczeństwa Rzeszy. Polak z punktu widzenia rasy, co jest również historycznie dowiedzione, Zostało zabitych ok. 200 dzieci. Znamy jedynie z imienia i nazwiska jedynie 70 maluchów. Dla naszych prześladowców byliśmy numerami bez imion. Dotychczas tragiczne losy polskich dzieci upamiętniał Pomnik Martyrologii Dzieci, nazywany też Pomnikiem Pękniętego Serca. W niedalekiej przyszłości powstanie w Łodzi niezwykłe miejsce. Powołujemy nową instytucję - Muzeum Dzieci Polskich - Ofiar Totalitaryzmu. Niemiecki nazistowski obóz dla polskich dzieci w Łodzi 1942-1945. Nadrabiamy dziesiątki lat zaniechań. O Oświęcimiu wie każdy w Polsce i na całym świecie. O "małym Oświęcimiu" nie wiedzą nawet Polacy w kraju. Inicjatywę poparł prezydent Andrzej Duda, który napisał w liście: Prawda o dokonanych tam wstrząsających zbrodniach musi być zachowana i przekazywana następnym pokoleniom. Na jej drodze stanął Mengele i on jej mówi, co ma robić - ma rzucać dzieci na pożarcie szczurom - i wykrzykuje rozkaz. Jest to rozkaz, którego ona nie wykonała. Przez współwięźniarki nazywana Mamą w niemieckim obozie koncentracyjnym Auschwitz-Birkenau odebrała ponad 3000 porodów. Fenomenem było to, że nigdy nie miała żadnych powikłań - ani z noworodkiem, ani z matką - co doprowadziło kiedyś Mengelego do wściekłości. Dziś w Teatrze Wielkim w Łodzi odbyła się premiera filmu dokumentalnego "Położna", opowiadającego o tej legendarnej postaci. Wygrała już 3 turnieje, w tym wielkoszlemowy French Open, jest 9. rakietą na świecie, a dziś skończyła dopiero 20 lat! Iga Świątek już dokonała rzeczy wielkich, a wiele wskazuje na to, że najlepsze lata dopiero przed nią. Jaki prezent można sobie sprawić na 20. urodziny? Może zwycięstwo na kortach Rolanda Garrosa? Dlaczego nie. Iga Świątek rozpoczęła obronę tytułu od mocnego akcentu i wygrała w 1. rundzie z Kają Juvan. Nigdy jeszcze nie broniłam tytułu, więc nie wiedziałam, czego się spodziewać. Starałam się po prostu grać jak najlepiej. Zawsze ciężko jest bronić tytułu. Łatwiej zdobywać, kiedy jest się niedocenianym, a kiedy przychodzi udowadniać po raz kolejny, że jest się dobrym, no to jest dużo trudniej. To tylko pierwszy krok w stronę powtórzenia sukcesu sprzed roku. Wtedy Świątek zadziwiła cały świat i wygrała wielkoszlemowego Rolanda Garrosa. Od tego czasu Iga jest prawie nie do zatrzymania. Z 25 meczów w tym roku wygrała 20. Ostatnio jej łupem padł turniej w Rzymie, gdzie w finale nie straciła nawet gema. W światowym rankingu awansowała już na 9. miejsce. Tak naprawdę to już niedługo będzie w pierwszej piątce, w pierwszej trójce i prawdopodobnie będzie też liderką rankingu. Iga zaczęła trenować w wieku 6 lat. Ona od razu się rzucała w oczy. Miała zaciętość niesamowitą, lekkość. Teraz w jej ślady idą inne dzieci, zachęcone sukcesami Polki. To jest moje hobby. Ćwiczę go od 5-6 lat i ta gra mnie zafascynowała. Iga też zaczynała w taki sposób. Dziś trenuje z 13-krotnym zwycięzcą Rolanda Garrosa Rafaelem Nadalem, a "100 lat" śpiewają jej kibice i była mistrzyni Wimbledonu. Happy birthday to you! Zdrowia, szczęścia, pomyślności i przede wszystkim powodzenia na Roland Garros. Iga, uwielbiamy cię, kibicujemy, jesteśmy z tobą! Zdobywaj tenisowe szczyty i udowadniaj całemu światu, że Polacy mogą być mistrzami. Wszystkiego najlepszego! Wzruszenie i radość. W opolskim amfiteatrze wybrzmiały największe przeboje legendy polskiej estrady. Widowisko "Jak przeżyć wszystko jeszcze raz - The best of Krzysztof Krawczyk" w TVP1 obejrzało grubo ponad 3,5 mln osób. Widowisko niezwykłe. Hołd dla legendy polskiej estrady. Bardzo fajny koncert. Na pewno wielu osobom w Polsce się spodobało. W opolskim amfiteatrze znani i lubiani artyści razem z orkiestrą pod batutą Tomasza Szymusia wykonali największe hity z repertuaru Krzysztofa Krawczyka. Przetrwają wieki, bo tak naprawdę to sa takie piosenki, które niosą ze sobą też mocne przesłanie. Wszystko w wyjątkowych interpretacjach. Koncertem w Opolu "Jak przeżyć wszystko jeszcze raz - the best of Krzysztof Krawczyk" To był koncert pełen emocji. Zaśpiewaj, Krzysiu, bo słów mi brak!. Najnowocześniejsza technologia, dzięki której on był z nami. Jest bardzo piękna atmosfera na publiczności i na scenie również. Jest cala orkiestra - naprawdę bardzo dobrze się śpiewa. Myślę, że Krzysztof na pewno słucha. Pokolenia artystów na legendarnej opolskiej scenie - dla niego. Bardzo piękne wraźenia i wspomnienia najlepszego polskiego piosenkarza. Pod wraźeniem byłam, bardzo mi się podobalo, pięknie. Kultowe, ponadczasowe przeboje, które podziwiają i doceniają zarówno starsi jak i młodsi. Super, zawsze na TVP można polegać. To jest potrzebne, żeby pamięć pozostała po tych wykonawcach. Krzysztof Krawczyk to artysta kochany przez miliony. I tak już pozostanie na zawsze. To był najzimniejszy maj od ponad 40 lat. Obfitował w deszcze, a w górach nawet w śniegi. Na szczęście początek czerwca przyniesie stopniowe ocieplenie. Arktyczne powietrze z północy nas opuści, a nad Polskę zacznie napływać ciepło ze wschodu i południowego wschodu Europy. W wyższych partiach Tatr zima ma się dobrze i nie wygląda na to, żeby miała się gdzieś wybierać. Dziś znów sypnęło tu śniegiem. Obowiązuje I stopień zagrożenia lawinowego. Wiosna jest bardzo kapryśna. Dzisiaj tutaj niżej pada deszcz, natomiast wyżej już od wysokości 1400 m mamy opady śniegu. Np. Hala Gąsienicowa robi się biała. W Beskidach mimo braku śniegu turyści też muszą uważać na pogodę. Było ciekawie. To była najlepsza wycieczka życia. Spotkał nas grad na szczycie. Jechaliśmy w deszczu, rewelacyjnie naprawdę. Dlaczego ten maj był najzimniejszy od 42 lat? Wpływ na to ma cyrkulacja, napływ chłodnej masy powietrza albo polarnomorskiej, albo nawet arktycznej. I choć są tacy, którzy lubią chłodek, to zdecydowanej większości brakuje słońca. Od przyszłego tygodnia podobno ma być cieplej. Czyli co, trzymamy kciuki, żeby jednak było cieplej? Trzymamy kciuki, żeby wychodziło słońce. Czekam na ten czerwiec. Mam nadzieję, że będzie taki, jak powinien być, czyli ciepły i słoneczny. Wiele na to wskazujem, ale ocieplenie przyjdzie stopniowo. Temperatura będzie rosła, opadów będzie troszeczkę mniej w najbliższych dniach, tak że odczujemy tę poprawę pogody. W pierwszy i jednocześnie długi weekend czerwca temperatura w wielu miejscach przekroczy nawet 25 stopni. Na wywiad z gośćmi Wiadomości z napisami zapraszamy do TVP Info. 