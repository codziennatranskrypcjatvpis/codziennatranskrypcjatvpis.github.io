Przegrywamy, ale awansujemy. Jak bardzo w życiu potrzebna jest odrobina szczęścia, przekonali się nasi piłkarze, którzy zagrają po 36 latach w fazie pucharowej mundialu. Dobry wieczór, Danuta Holecka, zapraszam na główne wydanie Wiadomości. Nie ma zgody na łamanie prawa humanitarnego. Szczyt OBWE w Łodzi i debata o zbrodniach Putina. Wysokie ceny energii i inflacja zostały wywołane przez nieuprawnioną agresję Rosji na Ukrainę. Baltic Pipe ruszył pełną parą. Taryfy gazowe zamrożone. Projekt wprowadza m.in. maksymalną cenę za paliwa gazowe na poziomie ok. 200 zł za MWh. Sukces polskich piłkarzy na mundialu. Ja nie wiem, czy w ogóle mi serducho bije także, ale jestem zadowolony, że przechodzimy dalej. Nie ma zgody na zbrodniczą agresję Rosji i łamanie prawa humanitarnego - mówił na otwarciu szczytu OBWE prezydent Andrzej Duda. W Łodzi rozpoczęło się dwudniowe spotkanie Organizacji Bezpieczeństwa i Współpracy w Europie, której w tym roku przewodniczy Polska. Na agendzie przede wszystkim rozmowy o rosyjskiej agresji na Ukrainie. Pod przewodnictwem Polski, z udziałem prezydenta Andrzeja Dudy i w obecności szefów dyplomacji i urzędników 57 państw świata. W Łodzi ruszył dwudniowy szczyt OBWE zdominowany dyskusją o sytuacji na Ukrainie. Padły ważne i stanowcze słowa potępiające rosyjską agresję. Nie ma wątpliwości, że jest to dziś państwo zbrodnicze. Nie ma zgody na zbrodniczą agresję w XXI wieku. Nie ma zgodny na łamanie prawa humanitarnego, na celowe ataki na infrastrukturę cywilną i środowisko. Szef polskiej dyplomacji, także w roli przewodniczącego OBWE, mówił, że rosyjskie zbrodnie nie mogą pozostać bezkarne. Rosyjska agresja stała się brutalna, okrutna i nieludzka. Bez wątpienia agresorzy dopuścili się zbrodni wojennych. Naszym prawnym, ale też moralnym obowiązkiem jest dopilnowanie, by zarówno zleceniodawcy, jak i sprawcy tych zbrodni ponieśli odpowiedzialność. Za zbrodnie, ale też za kryzys wywołany na świecie. Wysokie ceny energii i inflacja zostały wywołane przez nieuprawnioną agresję Rosji na Ukrainę. Polska nie wydała wizy wjazdowej szefowi rosyjskiej dyplomacji. Dlatego w Łodzi Siergieja Ławrowa zabrakło. Rosja jest członkiem OBWE, choć np. Parlament Europejski ogłosił Rosję krajem sponsorującym terroryzm. Trudno z terrorystami rozmawiać i trudno przyjmować ich przedstawicieli, tak jak gdyby nic się nie stało. Dziś nasz głos dociera też do tych, którzy nie chcieli widzieć w Rosji wroga. Potrzebujemy nowego porządku bezpieczeństwa w Europie, po tym jak Rosja całkowicie zniszczyła ten, który mieliśmy dotychczas. Polska wysłała światu i Rosji sygnał, że nie będzie żadnych ustępstw wobec imperialistycznych zapędów Kremla. To jest początek drogi do rozliczania zbrodniarzy rosyjskich z agresji, która jest pogwałceniem wszelkich norm i praw, chociażby w OBWE. Roczne polskie przewodnictwo w OBWE przypadło w momencie rosyjskiej agresji na Ukrainie, ale stanowcza postawa Polski, nasz dyplomatyczny i humanitarny przykład zrobił ogromne wrażenie. Pod przewodnictwem Polski i z naszym silnym wsparciem OBWE stawia czoła zagrożeniu ze strony Rosji. Putin nie tylko poległ na Ukrainie, ale też nie udało mu się poróżnić naszych krajów. Jutro drugi dzień szczytu OBWE, który zakończy wspólna konferencja szefów dyplomacji Polski i Macedonii Północnej, przejmującej od nas przewodnictwo. Sejm pracuje nad rządowym projektem ustawy o zamrożeniu taryf gazowych. Cena gazu ziemnego dla gospodarstw domowych i instytucji użyteczności publicznej zostanie utrzymana na poziomie 200 zł za megawatogodzinę. Najbardziej wrażliwi odbiorcy indywidualni otrzymają też zwrot VAT-u. Polacy przez lata mogli jedynie pomarzyć o ochronie przez skutkami kryzysów. Dzisiejsza polityka społeczna w porównaniu z tym, co było przez pierwsze 25 lat III RP, to niebo a ziemia. Dziś Polacy mogą liczyć m.in. na łagodzenie skutków rynkowych wahań cen węgla, prądu czy gazu. Sejm pracuje nad zamrożeniem taryf gazowych na przyszły rok. Projekt wprowadza m.in. maksymalną cenę za paliwa gazowe na poziomie ok. 200 zł za megawatogodzinę, zamraża wysokość stawek opłat dystrybucyjnych. Gospodarstwom domowym spełniającym kryteria dochodowe zostanie zwrócony VAT. Przywrócenie poboru tego podatku od sprzedaży gazu nakazała Polsce Komisja Europejska. Bruksela nie zgadza się też na ograniczenie cen gazu dla firm - o czym mówiła dziś opozycja. Objąć również małe i średnie i mikro przedsiębiorstwa tą pomocą. Jeżeli za 4 tygodnie, 6 tygodni, 2 miesiące, okaże się, że na poziomie UE taka zgoda jest, to my niezwłocznie z taką legislacją wrócimy. Premier zapowiada też przyspieszenie prac nad ustawą dotyczącą odległości turbin wiatrowych od terenów mieszkalnych. Najbliższe kilka miesięcy będzie dobrym czasem dla energetyki odnawialnej. Liberalizacja ustawy to jeden z kamieni milowych w Krajowym Planie Obudowy. Poparcie obiecuje PSL. "Ewa, muszę wiedzieć o krwi pierwszy" - w ten sposób, według śledczych, urzędnik warszawskiego ratusza zwracał się do prokurator Ewy W., chcąc dowiedzieć się, czy we krwi kierowcy warszawskiego autobusu, który spowodował wypadek, znajdował się alkohol lub narkotyki. Wszystko działo się w trakcie kampanii wyborczej, a nielegalnie zdobyte informacje trafiały do Rafała Trzaskowskiego - podkreśla prokuratura, ujawniając treść SMS-ów. Śledczy złożyli wniosek o uchylenie immunitetu dwóm warszawskim prokuratorom, Małgorzacie M. oraz Ewie W. Osoby te uczestniczyły w przekazywaniu informacji z toczących się postępowań przygotowawczych innym osobom. Małgorzata M. oraz Ewa W. zostały zawieszone w czynnościach służbowych na 6 miesięcy. Na ostatnim etapie kampanii wyborczej w 2020 roku doszło do dwóch wypadków warszawskich autobusów, z winy kierowców, co mogło postawić w złym świetle Rafała Trzaskowskiego, prezydenta Warszawy ubiegającego się o urząd prezydenta Polski. Wtedy do akcji wkroczył szef Biura Bezpieczeństwa i Zarządzania Kryzysowego Stołecznego Ratusza Michał D., który, jak wynika z ustaleń śledczych, skontaktował się z prokurator Ewą W. Ewa, muszę wiedzieć o krwi pierwszy. Znaczy po tobie. Chodziło o wyniki badania na zawartość substancji odurzających we krwi kierowcy jednego z rozbitych autobusów. Prokurator Ewa W., która nie prowadziła postępowania w sprawie wypadku, skontaktowała się z Małgorzatą M., zastępcą Prokuratora Rejonowego Warszawa-Żoliborz. Michał D. został wczoraj na zlecenie prokuratury zatrzymany przez CBA. Postawiono mu zarzut przekazywania informacji z postępowania przygotowawczego. Prokurator Ewa W. popędzała urzędnika, by przekazywał jak najszybciej informacje do głównego zainteresowanego. Oto ujawnione przez śledczych SMS-y wysłane przez Michała D. do Rafała Trzaskowskiego. To pokazuje taką pajęczynę, która można powiedzieć w Warszawie istnieje. Pajęczynę pomiędzy ludźmi lokalnej władzy, a przedstawicielami wymiaru sprawiedliwości. Faktycznie prokurator Ewa W. pisząca takie smsy... "Wiedza to władza". ...jak wynika z ujawnionych materiałów pozyskiwała informacje ze śledztwa, żeby pomóc Rafałowi Trzaskowskiemu w kampanii. Prokurator Ewa W. jest jedną z twarzy sprzeciwu wobec reformy wymiaru sprawiedliwości. Aktywna medialnie. Uważa się za nielegalnie podsłuchiwaną. Stoi u boku polityków - także zagranicznych - którzy atakują polski rząd. To jest stan katastrofalny, jeśli chodzi o przestrzeganie prawa i stan praworządności w Polsce. Ta sama Ewa W., kiedy okazało się, że we krwi kierowcy, który spowodował wypadek były obecne narkotyki, podyktowała linię obrony urzędnikowi stołecznego ratusza. Mój klient jest ofiarą rozgrywek politycznych w trwających wyborach prezydenckich. Ona sprzeniewierzyła się podstawowym zasadom swojego zawodu, po to by realizować interes polityczny kandydata opozycji na prezydenta. To jest przekroczenie czerwonej linii. Kierowca autobusu niedawno został skazany na 7 lat więzienia. Powodując wypadek na moście Grota-Roweckiego w Warszawie, zabił jedną osobę, ranił 22, będąc pod wpływem amfetaminy. Reprezentacja Polski przegrała z Argentyną, ale gra dalej! Trzeba powiedzieć, że tym razem mocno pomógł nam szczęśliwy dla Biało-Czerwonych zbieg okoliczności. Zagramy z Francją, z którą przecież zdarzyło już nam się wygrać, na przykład w 1982 na mundialu w Hiszpanii. Dlaczego teraz nie miałoby tak być? Przenosimy się do Dohy w Katarze, gdzie jest Michał Adamczyk. Dobry wieczór, w eliminacjach do mistrzostw świata w Katarze rywalizowało 206 zespołów narodowych. 32 wywalczyły awans. Jutro na mundialu zostanie już tylko 16. Wśród nich Polska. Więcej o mundialu już teraz w specjalnym paśmie Wiadomości Extra w TVP Info. Hiszpania gra zawsze o zwycięstwo, chociaż drabinka może nie być dla nich łaskawa. Hiszpania będzie się dziś męczyć. Japonia oczarowała w meczu z Niemcami, żeby później przegrać z Kostaryką. Hiszpania jeśli wygra grupę, to może trafić już w ćwierćfinale na Brazylię. Japonia walczy o to, żeby w tym mundialu pozostać. Kamada będzie raczej ustawiony bliżej środka pola. Morata dziś w pierwszym składzie. To jest jedyny stadion, który nie był budowany od nowa. 