Tak zaczął się w Wiśle nowy sezon skoków. Dawid Kubacki nie miał sobie równych w pierwszym konkursie Pucharu Świata. Marta Kielczyk, witam i zapraszam na Wiadomości. Igielit zamiast śniegu i inauguracja wcześniej niż zwykle. W takich warunkach Polak dwa razy skoczył powyżej 130 m. To wymarzony początek. To też debiut nowego trenera. O najdłuższym sezonie zimowym w historii i euforii polskich kibiców - Dawid Helsner. Dawid Kubacki lata najlepiej, najdalej i wygrywa pierwsze zawodu Pucharu Świata. Cieszę się, że zrobiłem swoje. Oddałem fajne skoki i to mi pozwoliło wygrać. Miałem też szczęście do warunków, nie wycięło mnie, więc nie mógł się ten dzień szczęśliwiej dla mnie zakończyć. Na podium także Norweg Halvor Egner Granerud i Austriak Stefan Kraft. Na piątej pozycji uplasował się kolejny z Polaków - Piotr Żyła. Puchar Świata zainaugurowany, a to oznacza jedno: przed nami miesiące fascynujących zmagań najwyższych lotów. Czuć atmosferę skoków, na to czekaliśmy całe lato. Mimo deszczowej aury Polacy jak zawsze mogli liczyć na wsparcie kibiców, którzy towarzyszą im od lat. Początek na tej górze, to są pierwsze sukcesy Adama Małysza, no i kolejne wszystkie obecności na skoczni, do samego dołu. Atmosfera jest przecudowna. Jest zimno, ale nam jest bardzo ciepło. Zmagania w Wiśle śledził prezydent Andrzej Duda. Te ostatnie skoki były świetne i widać było, że to walka do ostatniej sekundy o zwycięstwo. Ale pan Dawid wytrzymał, zwyciężył. Pięknie, to jest właśnie sport. W tym roku same nowości. Po raz pierwszy zawody odbyły się w formule hybrydowej - z lodowymi torami na najeździe i lądowaniem na igielicie. Co najmniej od miesiąca wszystkie reprezentacje skaczą na torach lodowych na różnych skoczniach, w związku z tym to jest przedłużenie, oni się tutaj bardzo pewnie czują. Po konkursie w Wiśle skoczków czekają 3 tygodnie przerwy. Wymusiły ją piłkarski mundial w Katarze. Tegoroczny sezon Pucharu Świata będzie najdłuższy w historii. Jedną z najjaśniejszych gwiazd nowego trenera kadry - Thomasa Thurnbichlera - będzie nie kto inny jak dzisiejszy triumfator - Dawid Kubacki. Jest wyluzowany, widać, że u niego jest ten automatyzm w skakaniu, to, co było za najlepszych lat np. u Adama Małysza. Drugi konkurs już jutro. Początek 1. serii o 16.00. Transmisja w TVP Sport i TVP1. Już od poniedziałku można będzie składać wnioski o zakup węgla w preferencyjnej cenie. Chodzi o samorządy, które przystąpiły do programu współpracy ze spółkami skarbu państwa. Rząd zabezpieczył odpowiednią ilość opału, który w ostatnich dniach trafił do samorządów w całym kraju. W ostatnich miesiącach o tej kopalni było głośno w całym kraju. To kopalnia Turów, który miała zostać zamknięta decyzją unijnego sądu. Dziś zakład sprzedaje opał gospodarstwom domowym, a właśnie zaczął także instytucjom publicznym. Bardzo dobry pomysł, bo to zawsze tańszy opał dla szpitali czy dla szkół, czy dla domostw. Bardzo dobre rozwiązanie. Nie tylko mieszkańcy tutejsi, bo i z całej Polski ludzie przyjeżdżają tutaj po węgiel, bo im się opłaca. Sprzedaż węgla brunatnego, tańszego, choć i gorszej jakości, to jedynie uzupełnienie oferty polskich zakładów. Każdy mieszkaniec ma możliwość kupna węgla dobrej jakości. Wiele samorządów jest już gotowych na przyjmowanie chętnych od poniedziałku. Od 7.30, w godzinach pracy urzędu, każdy będzie mógł złożyć wniosek o zakup węgla w kwocie 2000 zł. Większość samorządów wyraziła chęć współpracy ze spółkami skarbu państwa. Mamy w tej chwili nowy etap rozwoju naszej energetyki, co nie oznacza, że rezygnujemy z naszych starych źródeł. Trzeba podejmować decyzje rozważnie. Ten nowy etap rozwoju energetyki to energia z atomu. Koreańczycy z Południa mają wybudować elektrownię w Wielkopolsce, a Amerykanie tu - w pomorskiej gminie Choczewo. Jeden wnuk już kończy podstawową szkołę i pójdzie do elektryka. No bo to jest przyszłość. A pracy będzie mnóstwo. Drogi będą zrobione. Kolejka będzie na pewno też elektryczna. Dla całej gospodarki będzie to rewolucja energetyczna. I choć duży atom ma być gotowy za dekadę, to wcześniej ta zmiana będzie możliwa dzięki Grupie Orlen, która uruchomi małe reaktory atomowe, tzw. SMR-y. Myślę, że w 2028 roku powstanie pierwszy SMR w Polsce, być może nawet nie jeden. Tu też w związku z tym bardzo mocno pracujemy. Bo my musimy też patrzeć w przyszłość, w nowe technologie. Orlen będzie w stanie kształtować rewolucję atomową, bo w ostatnich miesiącach znacząco zwiększył swoje możliwości. Po połączeniu z Energą, Lotosem i PGNiG to dziś największy koncern multienergetyczny w Europie Środkowo-Wschodniej. Iran przyznaje, że dostarczył Rosji drony bojowe. Polska natomiast jest wśród krajów, które dostarczają pomoc militarną Ukrainie, a teraz także generatory prądu. Rosja przeprowadza masowe ataki rakietowe, artyleryjskie i z użyciem dronów kamikadze na cele infrastruktury energetycznej i obiekty mieszkalne. Minionej doby Rosjanie ostrzelali aż 9 Ukraińskich regionów. W Charkowie jest Marcin Lustig. Które były najbardziej narażone na ataki? W Chersoniu przez cały dzień słychać wybuchy i alarmy. Trwa ukraińska kontrofensywa. Podobnie sytuacja wygląda w innych obwodach Donbasu. Najbardziej zacięte walki w tych dniach koncentrują się w Donbasie. Utrzymujemy swoje pozycje. Na tym i na innych kierunkach w obwodzie donieckim Rosjanie stracili już więcej ludzi i sprzętu niż w wojnach czeczeńskich razem wziętych. Pomoc wojskowa, jaką USA udzieliły Ukrainie, przekroczyła już 62,5 mld dolarów. Pentagon właśnie ogłosił nowy pakiet pomocy o wartości... 400 mln dolarów dla bezpieczeństwa Ukrainy. Podkreślamy ciągłe zaangażowanie USA we wspieraniu Ukrainy poprzez spełnianie jej najpilniejszych potrzeb, a także zapewnianie i budowanie zdolności ukraińskich sił zbrojnych do obrony jej suwerenności. W Polsce stacjonuje około 10 500 żołnierzy NATO. Ponieważ Rosja jest zagrożeniem także dla Polski, szef Paktu Północnoatlantyckiego zapowiedział zwiększenie tej liczby. Ale i my sami wzmacniamy swoje bezpieczeństwo. Poza systemami obrony, które kupujemy w USA, podpisaliśmy umowy w Korei Południowej na zakup czołgów, armatohaubic i samolotów bojowych o wartości kilkunastu miliardów dolarów. By bronić się sami, a wtedy inni nam pomogą. A liczenie na to, że inni za nas to zrobią, jest naiwnością. I jest także brakiem godności i brakiem odwagi. Szef MON przejął dziś teren pod budowę nowej jednostki, składnika powstającej dywizji zmechanizowanej w województwie podlaskim, czyli na samym wschodzie kraju. Zadaniem tej dywizji będzie obrona wschodniej części naszego kraju. Przede wszystkim województwa podlaskiego. A wszystko to robimy po to, żeby wróg na Polskę nie napadł. Jednodniowe szkolenia z obsługi broni, sztuki przetrwania czy pomocy medycznej może odbyć każdy chętny Polak. Akcja "Trenuj z wojskiem" odbywa się w weekendy w różnych jednostkach na terenie kraju. Trwa budowa zapory wokół obwodu królewieckiego, jedynego miejsca, gdzie Rosja graniczy z Polską. Ale to nie jedyny powód. Jest obawa, że celem jest tu oczywiście sprowadzanie migrantów, podobnie, jak to robiła Białoruś, aby destabilizować granicę Polski z obwodem kaliningradzkim. Decyzja rządu jak zawsze budzi sprzeciw opozycji. Finlandia i Litwa budują takie same zapory. Ale tam ponad podziałami politycznymi. Jednogłośnie i partie rządzące, i opozycja decydowały o tym, żeby jednak odgradzać się od tego państwa terrorystycznego, jakim jest Rosja, i robić wszystko, aby zabezpieczyć swoje państwo. No to widzimy, że jesteśmy jeszcze bardzo daleko. A przed polską opozycją jeszcze długa droga, by zrozumieć, że bezpieczeństwo Polski nie ma barw politycznych, a życie jej mieszkańców to wartość bezcenna. Narasta napięcie i groźby ze strony Pjongjangu. Korea Północna ostatniej doby wystrzeliła kolejne 4 rakiety balistyczne, w tym jedną międzykontynentalną. Dzień wcześniej było ich przeszło 20. Reżim grozi nie tylko Seulowi, ale też Amerykanom. Waszyngton odpowiada krótko: nie damy się zastraszyć. 130 km w powietrzu na wysokości przeszło 20 000 m. To siódmy test międzykontynentalnego pocisku w tym roku. Rzekoma odpowiedź reżimu na manewry wojskowe Koreańczyków z południa i Amerykanów. USA i inni twierdzą, że to manewry o charakterze obronnym. Korea Północna utrzymuje, że działania wojskowe są niezbędne dla obrony. Seul podkreśla, że Pjongjang prowokuje od miesięcy i nie ma to nic wspólnego z manewrami wojskowymi. Jest to wyraźna demonstracja, że błędem jest stawianie znaku równości między działaniami Korei Północnej i naszymi corocznymi manewrami. To jest niepoważne. Sytuację bardzo uważnie śledzi Pekin. Wobec napięć wokół Tajwanu przepychanki między Seulem a Pjongjangiem są Chińczykom bardzo na rękę. Są jednak tacy, którzy uważają Pekin za idealny kierunek na nowe otwarcie gospodarcze po wymuszonym wojną na Ukrainie zamknięciu rynków rosyjskich. Mimo ostrzeżeń własnych doradców, koalicjantów, ministrów w rządzie i analityków kanclerz Niemiec poleciał do Chin. Niemcy popełniają ten sam błąd co wcześniej, czyli uzależniają ekonomicznie samych siebie i całą UE jeszcze bardziej od Chin. Bo dziś Europa boleśnie przekonuje się o zależności gospodarczej od nieprzewidywalnych reżimów w kontekście rosyjskim. W obliczu eskalacji na Tajwanie i Półwyspie Koreańskim trudno będzie potem stwierdzić, że nikt nie mógł tego przewidzieć. Wzrosła liczba migrantów przybywających do Włoch drogą morską. Ministrowie spraw zagranicznych Francji i Niemiec naciskają, by włoskie władze przyjęły statki z migrantami. Ale rząd Giorgi Meloni jest nieugięty. 3 statki organizacji pozarządowych, a na nich blisko 1000 nielegalnych islamskich migrantów wysłanych przez przemytników do Europy. Żądamy zapewnienia bezpieczeństwa dla migrantów, którzy są na pokładzie. To nie nasze życzenie, ale prawo. Nielegalni migranci chcą dotrzeć do Włoch, a ich starania wspierają szefowie francuskiej i niemieckiej dyplomacji, którzy próbują wymusić na włoskich władzach otwarcie portów. Ale rząd Giorgi Meloni nie zamierza brać udziału w przestępczym procederze. Jeśli wśród tych ludzi są dzieci czy kobiety w ciąży, to udzielimy im pomocy i ochrony, ale pozostali będą musieli opuścić nasze wody terytorialne i nie zostaną przyjęci na ląd. Mimo że polityka otwartych drzwi dla nielegalnych migrantów lansowana przez Berlin poniosła fiasko, a co gorsza, naraziła miliony mieszkańców Europy na niebezpieczeństwo, Niemcy i Francja nie wyciągnęły wniosków. Nie pierwszy raz Niemcy i Francuzi próbują wywierać presję np. na Włochach, ale wcześniej przecież na Polakach, żeby przyjmować imigrantów w imię pewnej ideologii multi-kulti. Mówimy tu o imigrantach ekonomicznych, którzy w dodatku przerzucani są do Europy szlakami, gdzie przemyca się migrantów. I mówimy tu o migrantach, którzy stwarzają realne zagrożenie. Wszędzie tam, gdzie przybyli, wzrosła przestępczość, brutalne pobicia kobiet, ukrywane przez niemieckie władze gwałty, a nawet ataki na stróżów prawa. Jak w tej podparyskiej miejscowości, gdzie rozwścieczeni islamscy migranci skatowali policjantkę. Przykłady można by mnożyć. Te kraje, które tak ochoczo otwierały się na migrantów w minionych latach, dzisiaj już odrobiły lekcje. Dzisiaj UE dziękuje Polsce za to, że powstrzymała kolejną falę nielegalnych uchodźców. Wielu z nich niestety wpisuje się w taki pospolity bandytyzm, ale mamy również i takich, którzy podejmują się aktów terroru. Jak w Nicei, gdzie Tunezyjczyk zabił rozpędzoną ciężarówką 86 osób, a ponad 200 ranił. Rząd Zjednoczonej Prawicy od początku sprzeciwiał się przymusowej relokacji migrantów, co później zrozumiało wiele krajów Europy Zachodniej. Nowy włoski rząd postępuje podobnie. W sprawie nielegalnej migracji decyzje włoskiego rządu są jasne. Postępujemy zgodnie z prawem. Dla polskich i włoskich władz priorytetem jest bezpieczeństwo własnych obywateli. Jutro w brytyjskim Newark w Anglii odbędzie się ceremonia przeniesienia urn z prochami 3 pierwszych prezydentów Rzeczpospolitej na uchodźstwie. Z Anglii urny zostaną przetransportowane do Polski, a 12 listopada zostaną złożone w panteonie prezydentów na uchodźstwie w Świątyni Opatrzności Bożej. W Londynie jest nasz korespondent Dariusz Bohatkiewicz. Fundacja Pomocy Wdowom i Sierotom po Poległych Policjantach obchodzi 25-lecie. Pod swoją opieką ma 240 rodzin: wdowy i sieroty. Wyróżniła osoby, które przez ćwierć wieku wspierały jej działania. Odgrywa niezwykle ważną rolę z tego względu, że problem jest niezwykle wazny. Służby mundurowe to służby obciążone z założenia ryzykiem. Funkcjonariusze często wykonują niebezpieczne zadania. Zdarzają się co roku sytuacje, że funkcjonariusz ginie. Fundacja udziela wsparcia psychologicznego i finansowego. Tylko w ubiegłym roku przyznała niemal 200 zapomóg. MSWiA przygotowało projekt ustawy o opiece nad najbliższymi poległych funkcjonariuszy i żołnierzy. O wsparcie będą mogli ubiegać się małżonkowie, dzieci i rodzice poległych na służbie i poza nią. Zgodnie z zapowiedzią ministerstwa ustawa wejdzie w życie już w przyszłym roku. Najważniejsze założenia ustawy to dożywotnie uposażenie dla wdów i wdowców i rodziców w momencie przejścia na emeryturę. Świadczenie będą otrzymywać też dzieci do ukończenia 25. roku życia. Nowa jakość życia pacjentów z SMA. Polska wyprzedziła Europę w leczeniu rdzeniowego zaniku mięśni i jest jednym z 4 krajów, który ma zarówno badania przesiewowe noworodków, jak i dostępne wszystkie zarejestrowane terapie. Dzięki temu dużo szybciej można wdrożyć leczenie - wynika z raportu o jego efektach. Borys był pierwszym pacjentem z rdzeniowym zanikiem mięśni, któremu podano refundowany od września tzw. najdroższy lek świata. Z tego, co wiem, chłopczyk wciąż jest w bardzo dobrym stanie. Najważniejsze jest to, że ma szansę być zdrowym człowiekiem. Jedna dawka Zolgensmy kosztuje nawet 9 mln zł. Terapia genowa jest refundowana dla niemowląt do 6. miesiąca życia, bo wtedy jest najskuteczniejsza. W ten sposób w Polsce leczonych jest czworo dzieci. Dzisiaj każdy pacjent dotknięty SMA może być leczony na koszt państwa. W Polsce każde małe dziecko jest poddawane przesiewowi pod kątem SMA. Do tej pory przeprowadzono 358 tysięcy badań. Co roku w Polsce rodzi się około 50 chorych na SMA dzieci. Badania przesiewowe pozwalają wykryć chorobę, zanim da jakiekolwiek objawy, a wcześnie zastosowane leczenie pozwala niemal zupełnie zniwelować jej skutki. Żadne dziecko nie wymagało wyłączenia terapii z powodu tego, że leczenie było nieskuteczne albo źle tolerowane. W całym kraju są 34 ośrodki leczące SMA. Pod opieką mają 836 pacjentów. Połowa chorych to dorośli. W ich przypadku terapia pozwala co najmniej zahamować chorobę, ale w większości przypadków zwiększa się wydolność organizmu czy wracają utracone już funkcje ruchowe. Za każdą kropką na wykresie kryją się losy konkretnego człowieka. Nie planują już tylko, co się wydarzy, jeśli choroba coś im zabierze. Oni planują swoje życie. Przez wiele lat choroba była jak wyrok śmierci. Nieuleczalna. Dziś Polska obok Norwegii, Niemiec i Belgii jest liderem w leczeniu rdzeniowego zaniku mięśni. Raport, który podsumowuje 3 lata leczenia SMA w naszym kraju jest bardzo optymistyczny. Terapia jest skuteczna u wszystkich leczonych w Polsce pacjentów. W głównym wydaniu Wiadomości dziś jeszcze: Kto i po co blokuje wypłatę pieniędzy z KPO? Ćwierćfinał w "The Voice of Poland". Trwa muzyczny wyścig o muzyczne spełnienie marzeń. "Nie chodzi o to, żebyśmy byli niemiecką prowincją" - podkreśla prezes PiS Jarosław Kaczyński i zwraca uwagę na odmienne wizje konkurentów politycznych, ale i presję gospodarczą i polityczną samych Niemiec w UE. Gazeta Wyborcza w swoim historycznym kalendarium wspomina zaborców, którzy na 123 lata zniewolili Polskę. Tak jakby Gazecie Wyborczej nie zależało na podkreślaniu podmiotowej roli Polski, takiej sprawczej roli Polski. Gazeta - można odnieść wrażenie - w pomnikowy sposób opisuje manifest z 5 listopada 1916 roku. Czyli obietnice utworzenia przez Niemcy i Austrię marionetkowego państwa polskiego. To wiązało się z taką strategią, którą Niemcy w czasie I wojny światowej opracowywali i wdrażali w życie. Czyli państwo Polskie może istnieć, może mieć własne szkoły, własne urzędy, nawet własną armię, ale wszystko to miało być służebne wobec naczelnych, nadrzędnych interesów Niemiec. Wśród ekspertów coraz częściej pojawiają się głosy, że imperialistyczne zapędy Niemiec sprzed ponad stu lat nie zniknęły. To jest oczywiste, że Niemcy nie tylko teraz, ale od już wielu lat próbują stać się imperium ponownie. Ponieważ z uwagi na swoją wielkość nie są w stanie tego zrobić, to próbują tego dokonać poprzez UE, podporządkowując ją sobie. Berlin nie ukrywa, jaki jest cel takiego działania. Coraz mniej suwerenności państw Unii, coraz więcej pomysłów na stworzenie superpaństwa, o którym decydować mają właśnie Niemcy. Dziś toczy się w Polsce spór między stronnictwem niepodległościowym a tymi, którzy godzą się na podległość. Nakaz zamknięcia kopalni Turów. Blokada unijnych funduszy, atak na polskie inwestycje jak Baltic Pipe, rozbudowa dróg wodnych czy przekop Mierzei Wiślanej. Totalna opozycja właśnie tak widzi Polskę. I na rok przed wyborami poddaje się politycznemu i ekonomicznemu szantażowi z zewnątrz. To jest zapowiedź, że będziemy takim biednym, przepraszam za określenie, ale takim biednym, zapyziałym krajem przy Niemcach i przez Niemców eksploatowanym. To jest stawka tych wyborów i dlatego, szanowni państwo, obóz patriotyczny musi wygrać te wybory. Antypaństwowa opozycja jest twórcą kłamstwa, które eurokraci wykorzystują, by blokować Polsce pieniądze - tak prezes PiS oceniał podczas spotkania z wyborcami w Suwałkach. Formalności związane z KPO mieli obecnie biurokratyczna machina Komisji Europejskiej. Ministerstwo Funduszy tłumaczy, że 28 października wysłało do Brukseli tzw. ustalenia operacyjne, które przygotowało w ciągu 3 miesięcy od momentu zatwierdzenia polskiego KPO. To nie są 2 strony A4. To jest 350 stron informacji, jaki dokument, jaka informacja będzie potwierdzać realizację każdego z kamieni milowych zawartych w KPO. Dopiero zatwierdzenie tego dokumentu przez Brukselę umożliwia krajom członkowskim złożenie wniosku o wypłatę pieniędzy z KPO. Ale dyskusja o formalnościach i tak nie ma obecnie znaczenia, bo przecież Bruksela 3 tygodnie temu ogłosiła, że wstrzymuje Polsce wypłatę pieniędzy z unijnego planu odbudowy. Polskę po prostu prześladuje. Bez żadnych podstaw. Cała opowieść o Polsce, która funkcjonuje w zachodniej Europie, w Parlamencie Europejskim to jest jedno bezczelne kłamstwo, a głównymi twórcami tego kłamstwa jest polska opozycja totalna. Powtarzam, antypaństwowa i antynarodowa. Od kiedy rządzi ugrupowanie Jarosława Kaczyńskiego, opozycja sufluje eurokratom narrację o rzekomym braku demokracji i praworządności w Polsce. We Włoszech po wyborach wygranych przez sojuszników PiS były lewicowy premier Matteo Renzi przekazywał w mediach rzeczywisty obraz sytuacji w kraju. Nie ma zagrożenia dla demokracji we Włoszech. Giorgia Meloni jest moją rywalką, a ja jej rywalem i nadal ze sobą walczymy, ale idea, że pojawiło się ryzyko faszyzmu we Włoszech, jest absolutnym fake newsem. KE zablokowała wypłatę środków z KPO mimo spełnienia przez Polskę warunków - np. likwidacji Izby Dyscyplinarnej Sądu Najwyższego. Postanowiła używać tych funduszy w celach politycznych, w czym niestety nasza opozycja walnie jej pomaga, dostarczając argumentów, a nawet często żebrząc o te szanse. Szansę na wzbudzenie niepokojów społecznych, którą Tusk wobec braku kompleksowej oferty dla Polaków stara się wykorzystać, by poprawić swoje notowania. Jeśli natychmiast tego nie zrobicie i nie odblokujecie tych pieniędzy, ludzie po was przyjdą. Szefowa KE powinna być bezstronnym urzędnikiem, ale nie kryła, że zależy jej na zmianie władzy w Polsce. Teraz, mój drogi Donaldzie, wrócisz do swojego kraju, aby ponownie chronić wartości. Prezes PiS dziś długo wymieniał naruszenia zasad demokracji i praworządności w Polsce w latach rządów PO-PSL: brak pluralizmu na rynku mediów, wejście służb do redakcji Wprost, kontrole na uniwersytecie w związku z napisaniem pracy magisterskiej o Lechu Wałęsie czy bezprawne areszty dla kibiców, którym Tusk wypowiedział wojnę. To były kpiny z praworządności, to były kpiny z demokracji. To jednak nie przeszkadzało Brukseli, bo u sterów władzy w Polsce byli politycy Europejskiej Partii Ludowej. Choć Nela Cywińska ma dopiero 3 latka, to już przeszła więcej niż niejeden dorosły. Dziewczynka od urodzenia cierpi na wiele chorób. Aby mogła funkcjonować i żyć, musi codziennie przyjmować drogie leki, ale nie wszystkie są refundowane. Nela Cywińska pierwszą operację przeszła zaraz po urodzeniu. W szpitalach spędziła 3 pierwsze miesiące życia. Urodziła się z nieuleczalną wadą wrodzonego przerostu nadnerczy. Jest to postać klasyczna z utratą soli. Jest lekooporna na polskie leki, leki musimy specjalnie dla niej ściągać z Niemiec. Nela jest jedynym dzieckiem, które nie reaguje na leczenie dostępnymi w Polsce preparatami. A brak leków to dla niej wyrok śmierci. Jeżeli nie bierze leków, to jej organizm nie funkcjonuje. Dwa, trzy dni i... no i po prostu, nie daj Boże, umrze. Musi brać te leki non stop. Koszt miesięcznej kuracji to około 4000 zł. Rodziców, którzy mają jeszcze dwie córki, nie stać na leczenie. Ludzie tutaj mają ogromne serca, natomiast niewielkie możliwości i wiemy doskonale, że gaszenie lasu konewką nie przyniesie efektu. Trzeba zrobić jak największą inicjatywę. Dlatego rodzina i bliscy w Złocieńcu w Zachodniopomorskiem zorganizowali turniej piłkarski dla dziewczynki. W zbieraniu pieniędzy pomogą żołnierze - polscy i amerykańscy, strażacy, strażnicy więzienni i reprezentacja Telewizji Polskiej. Najtrudniejszy mecz w swoim życiu rozgrywa mała Nela, my staramy się być pomocnikami ona jest napastnikiem. My staramy się piłki dogrywać - donosić pomoc, dostarczać środki, finanse. Takim pomocnikiem może być każdy za pośrednictwem internetowej zbiórki. Każda złotówka to nieocenione wsparcie dla rodziców w walce o życie Neli. Za nimi pierwsze występy na żywo, przed nimi ćwierćfinał. Uczestnicy programu "The Voice of Poland" nie mają chwili na odpoczynek, w końcu chcą wyśpiewać sobie tytuł najlepszego głosu w Polsce. Ich niesamowite talenty miała okazję poznać Anna Pawelec - i to nie tylko na scenie. Powodów, by przyjść i wystąpić w programie, było wiele. Po prostu chciałam spróbować swoich sił w czymś nowym, tak że jestem tutaj. Reprezentuję niszę bluesowo-rockową i chciałem rozszerzyć swoje działania. Było to marzenie - stanąć na scenie i sprawdzić, czy mogę być jednym z tych ludzi, którzy osiągają takie wielkie sukcesy. Ale to, co łączy wszystkich uczestników programu, to miłość do muzyki. Muzyka jest dla mnie nieodłączną częścią mojego życia. Ja po prostu chodzę i śpiewam, chodzę i gram, chodzę i nucę. Poświęciłem się temu w całości i liczę, że to będzie jedyna rzecz, jaką będę robił w moim życiu. "The Voice od Poland" daje szanse spełnić muzyczne marzenia. Myślimy o tym, jak zacząć karierę, o której każdy z nich marzy. Bo każdy z nich marzy o tym, żeby jego muzyka była grana w radiu i żeby ludzie przychodzili na koncerty tego uczestnika. Poznajemy ludzi, którzy wychodzili z różnych ciemnych stron życia i teraz są na tej scenie i błyszczą, i to jest najpiękniejsze. O przejściu do kolejnego etapu decydują nie tylko trenerzy, ale i głosy widzów. Naprawdę kocham ten program. On jest bardzo profesjonalnie zrobiony. Tutaj wspieramy młodych ludzi. Oni się tu zaprzyjaźniają. My z trenerami mamy dużo radości. My się też od nich uczymy. Już o 20.00 na żywo w telewizyjnej Dwójce. 