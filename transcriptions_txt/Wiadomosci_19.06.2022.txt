Czy w niedzielny letni wieczór chcą się państwo dobrze bawić? Proszę bardzo. Krajowy Festiwal Polskiej Piosenki w Opolu otwiera trzeci dzień fantastycznej przygody z muzyką. Amfiteatr już wypełniony widzami po brzegi, tak jak w czasie dwóch pierwszych dni, a państwo przed telewizorami, też - mam nadzieję - jak zwykle nie zawiodą. Za co niezmiennie dziękujemy. Bo bez publiczności w Opolu i przed telewizorami tego festiwalu by po prostu nie było. To dzięki państwu mamy już 59. edycję muzycznego święta. Tak, tak, to państwo tworzą ten festiwal razem z artystami na scenie. Danuta Holecka, zapraszam na specjalne wydanie Wiadomości z legendarnego opolskiego amfiteatru, gdzie za 45 minut rozpocznie się pierwszy koncert, a w nim megagwiazdy polskiej sceny muzycznej. "Tych lat nie odda nikt - 70 lat telewizji" - taki nosi tytuł, a na scenie zobaczą państwo wielkie osobowości. Wymienię tylko kilka: Maryla Rodowicz, Jan Pietrzak, Krzysztof Cugowski czy Felicjan Andrzejczak. Będzie pięknie, wystrzałowo i nastrojowo, bo któż nie chciałby posłuchać słynnej "Jolki"? Państwo dają wyraz sympatii do opolskiego festiwalu, o czym świadczą wyniki oglądalności. Koncert Od Opola do Opola to nawet 3,5 mln widzów, a wczorajsze Premiery oglądały 3 mln. "Czysta woda" i Karolina Lizer zgarnęła wszystkie możliwe nagrody. Tej dziewczynie z pewnością talentu nie brakuje. Ale były też na opolskiej scenie urodziny, na których był Waldemar Stankiewicz. Waldku, jak się bawiłeś? Szamańsko. Justyna Steczkowska kończy 50 lat. 25 lat spędziła na scenie. Karierę rozpoczęła, wygrywając "Szansę na sukces. Ten koncert przejdzie do historii opolskiego festiwalu. Justyna Steczkowska zachwyciła publiczność. Jest niesamowitą kobietą, pełną klasy, wdzięku. Ikona, diva. Justyna jest kimś takim, kto od A do Z jest artystą. Fani od lat kochają ją nie tylko za jej twórczość. Za jej otwartość, muzykę, za to, jakim jest człowiekiem, i za podejście do swoich fanów. 25 lat na scenie, 12 solowych albumów, liczne nagrody i uznanie publiczności. Jestem oszołomiona jej występem, wspaniały, naprawdę. Zawsze jak oglądam Justynę, jestem nią zauroczona, ale dzisiejszy występ jest absolutnie obłędny. Jesteśmy pod wrażeniem jej świetnego wokalu, jej formy, jej pomysłów na piosenki, kostiumy. To jest wielkie światowe widowisko. Urodziny w takim miejscu to wyróżnienie - mówi siostra Justyny Steczkowskiej. To jest centrum piosenki w Polsce, więc to jest najlepsze miejsce, tym bardziej że tutaj był pierwszy debiut Justyny, wtedy dostała Karolinkę. Teraz dostała głośne życzenia od publiczności. ŚPIEW: Sto lat, sto lat... Warto było czekać 50 lat, żeby usłyszeć od was "Sto lat". Bardzo was kocham i bardzo dziękuję. Artystka nie ukrywa, że było to dla niej niezwykłe przeżycie. Wyjątkowe. Nareszcie spadł ze mnie ten stres. Udało się. Trudno mi to ogarnąć, bo gdybyście państwo widzieli, co się dzieje na zapleczu sceny... To dopiero koncert. Na koncercie Premier młodzi artyści walczyli m.in. o nagrodę przyznawaną przez jury z 16 ośrodków regionalnych TVP. Nasze jury było zgodne. 6 punktów z Poznania przyznajemy pani Stanisławie Celińskiej. Suma głosów ze wszystkich regionów decydowała, która piosenka wygra nagrodę jury. To nowa formuła na opolskim festiwalu. To jest fajny pomysł, dzięki temu poszczególne regiony mogą się bezpośrednio angażować. Nie tak, że z jednego miejsca przychodzą wykonawcy, tylko każdy region może się czuć zaangażowany, Patriotyzm lokalny. Mnie się podoba. Nie było czegoś takiego wcześniej. 6 punktów trafia do Karoliny Lizer i jej "Czystej wody". I to właśnie ona zdobyła nagrodę jury, publiczności i stowarzyszenia autorów ZAIKS. Ciężko mi też do końca uwierzyć, że mam aż 3 nagrody. Wszystkie są dla mnie bardzo ważne. Wczorajszy koncert Premier oglądali państwo najchętniej. Niebieska linia to wykres oglądalności TVP1. W szczytowym momencie zmagania młodych artystów śledziło 3 mln widzów, a TVP zdeklasowała konkurencję. Podobnie było w pierwszym dniu festiwalu, gdzie przed telewizorami zasiadło 3,5 mln widzów. Dziś koncert na 70 lat telewizji i wakacyjne opolskie przeboje. Na scenie m.in. Maryla Rodowicz, kabaret OT.TO i Jan Pietrzak. Warto przyjechać. Tęsknię za Opolem, jak mnie tu nie ma, ponieważ tutaj działy się rzeczy niezwykłe dla naszego życia. Wielokrotnie występowaliśmy i to były zawsze dla nas niezwykle stresujące i zarazem satysfakcjonujące koncerty. Startujemy o 20.15. Legendarna scena w Opolu gości nie tylko dobrze znane szerokiej publiczności gwiazdy. Jest na niej miejsce również dla początkujących artystów. Niekwestionowaną królową Debiutów została Magdalena "Meg" Krzemień, która swoim występem porwała amfiteatr. Wiktor Kowalski wyśpiewał nagrodę publiczności. Obydwoje już występowali w popularnych programach TVP. Ona - w "The Voice of Poland", on wygrał "Szansę na sukces". Być może teraz drzwi do kariery otworzą się jeszcze szerzej. Tego im życzymy. A nie są to gołosłowne życzenia, bo w ostatnich latach TVP wylansowała wiele gwiazd. Niektóre nawet zaczynają światową karierę. Jej talent jako pierwsi poznali widzowie TVP. Półfinalistka "The Voice of Poland" zachwyciła w Opolu. Magdalena "Meg" Krzemień wygrała tegoroczne Debiuty. Poruszający głos Wiktora Kowalskiego dobrze znają fani "Szansy na sukces". Wygrał wiosenną edycję programu, a wczorajszego wieczora wyśpiewał nagrodę publiczności. To już trzeci raz, jak ogłaszam cię zwycięzcą. Pierwszy raz w odcinku "Szansy na sukces", drugi raz w finale, a teraz trzeci raz. Do trzech razy sztuka. Wie coś o tym Sarah James. Najpierw wygrała talent show TVP "The Voice Kids", później było zwycięstwo w specjalnej edycji "Szansy na sukces", której nagrodą był występ na Eurowizji. Teraz Sara podbija USA, zdobywając uznanie amerykańskich jurorów. Sarah James jest świetna. Słucham jej nagrania i jest naprawdę wybijająca się. Kariera Krystiana Ochmana nabrała rozpędu po zwycięstwie w "The Voice of Poland". Ja zawsze mówię, że krok za krokiem jedziemy do przodu, i chciałbym, żeby tak było. Dziś już nie trzeba nikomu przedstawiać Roksany Węgiel czy Wiki Gabor. Młode gwiazdy najpierw oczarowały widzów TVP, później była konkursy Eurowizji, a teraz największe sceny w Polsce. Zawsze jak śpiewam "Superhero", przypominają mi się emocje związane z Eurowizją, ta wygrana i w ogóle wszystko. TVP stawia na młode talenty i daje szansę na sukces. Ja sam jestem z programu "The Voice of Poland", kiedyś wystąpiłem w "Szansie na sukces" i widać, że jednak w dalszym ciągu to są bardzo popularne formaty. Warto je śledzić, bo gwiazdy rodzą się w TVP. Oddaję głos do Warszawy. Ale Do Opola jeszcze wrócimy, bo tu dziś zaczyna się lato, jak donosi tytuł jednego z dzisiejszych koncertów, a naszym gościem będzie prezes TVP Jacek Kurski. Z Opola Danuta Holecka. Dziękuję. Michał Adamczyk, witam państwa. Czas na pozostałe informacje. Chersoń i Melitopol mogą zostać wyzwolone w ciągu najbliższych tygodni. Według ukraińskich władz kontrofensywa na południu przyspiesza, a Rosjanie nie mają sił, by powstrzymać nacierające oddziały. Kluczowe są dostawy zachodniego sprzętu, który pozwala Ukraińcom na wyrównywanie militarnego potencjału. Kolejne precyzyjne uderzenie na rosyjskie pozycje na południu Ukrainy. Chociaż najcięższe walki nadal toczą się w Donbasie, to właśnie pod Chersoniem i Melitopolem trwa ukraińska ofensywa, która może odmienić losy wojny. Nie oddamy nikomu południa. Odbijemy wszystkie okupowane tereny, a wybrzeże będzie ukraińskie i bezpieczne. Postępy ukraińskich sił na południu są w ostatnich dniach błyskawiczne, na Rosjan nacierają od zachodu i północy jednocześnie. Ukraińska armia zbliża się do Chersonia i wierzę, że już za parę tygodni odbijemy to miasto. O ponad 10 km zbliżyliśmy się do Melitopolu. Dostawy zachodniej broni docierają na front. W tej chwili w rejonie Siewierodoniecka operuje kilka różnych systemów artyleryjskich. Są amerykańskie haubice M777, polskie samobieżne haubice Krab i francuskie działa Cezar. Rosjanie nie są w stanie przesunąć się w przód ani na donieckim ani na ługańskim kierunku. Z dalekiej Syberii na zachód zmierzają transporty najstarszych w rosyjskich magazynach czołgów T-62. Dalej są już muzealne eksponaty i radzieckie czołgi na cokołach. Agresorzy mają też problem z podstawowym zaopatrzeniem. Dowódca 41. armii płk Korotkieiwcz miał prosić mera Nowosybirska o pilną dostawę majtek, skarpetek, papieru toaletowego i papierosów. Deputowany rady miejskiej Nowosybirska skomentował pismo jednoznacznie. Do tego dochodzi spadające morale. Na rosyjskich tyłach w Donbasie Rosjanie masowo odmawiają wykonywania rozkazów albo po wysłaniu na front poddają się ukraińskim żołnierzom. Trwają uroczystości związane z setną rocznicą przyłączenia części Górnego Śląska do Polski. Z tej okazji na rynku w Katowicach odbyła się inscenizacja wkroczenia do miasta oddziałów Wojska Polskiego. 20 czerwca 1922 roku do Katowic wjechały dowodzone przez gen. Stanisława Szeptyckiego oddziały odradzającej się Polski. To było symboliczne zakończenie kilkuletniego konfliktu z Niemcami o przynależność części Górnego Śląska. W Katowicach uczczono tamte wydarzenia. Nareszcie wybiła dla nas wolności godzina. Tej wolności nie byłoby, gdyby nie powstania śląskie, co podkreślają potomkowie bohaterów. Oni walczyli w tych powstaniach i chcieli jak najprędzej do Polski dołączyć. Nie udało się to w całości, tylko częściowo Śląsk został przyłączony, ale i tak to było wielki sukces na tamte czasy. Dzięki wydarzeniom sprzed stu lat na terytorium Polski znalazły się kluczowe wówczas ośrodki przemysłu. Bez Śląska trudno byłoby stworzyć centralny okręg przemysłowy, trudno byłoby zbudować port w Gdyni, więc trudno jest przecenić znaczenie tego, co wydarzyło się 100 lat temu. Tegoroczna rocznica jest wyjątkowa, Jubileusz obchodzimy po raz pierwszy jako nowe święto państwowe, Narodowy Dzień Powstań Śląskich, który odtąd przypadać będzie 20 czerwca. Złożyć hołd osobom szczególnie zasłużonym dla regionu można w nowo otwartym Panteonie Górnośląskim. Muzeum, które opowiada o ludziach i wartościach Śląska, polskiego Śląska, o naszej tożsamości, tej śląskiej, polskiej, polsko-śląskiej. Stosowany przekaz multimedialny, niezwykle nowoczesny, interesujący, z całą pewnością będzie inspirujący. Bo bez wiedzy o przeszłości Polski nie ma jej przyszłości. Długi weekend dobiega końca, a to oznacza, że Polacy ruszyli w drogę do domów. Na szczęście w ostatnim czasie infrastruktura drogowa znacznie się poprawiła, więc podróż może być krótsza. Tylko w ubiegłym roku do użytku oddano ponad 420 km dróg. Choć dziś ostatni dzień długiego weekendu, to niektórzy dopiero zaczęli odpoczynek. Jeden dzień tylko. Dopiero go zaczęłyśmy, ale jest super. Mogłoby być cieplej trochę. Większość Polaków wraca już z krótkiego urlopu. Wzmożony ruch widać było na drogach. Mimo to większość przejazdów odbywa się sprawnie. To zasługa co raz gęstszej siatki drogowej w Polsce, Do Zakopanego można dojechać w 8 godzin zamiast w 12. Szybciej można pojechać także między Wybrzeżem a Śląskiem. Podróż zajmuje nam 4,5 godziny, częściej jestem tu teraz jak wcześniej. W ubiegłym roku w całej Polsce do użytku oddano ponad 425 km dróg, podpisano też umowy na budowę ponad 500 km i ogłoszono przetargi na ponad 330 km. Obecnie sieć dróg ekspresowych i autostrad liczy ponad 4600 km, co daje nam 5. miejsce w Europie. Wyprzedzamy takie kraje jak Szwecja czy Wielka Brytania. Na ten rok planowane jest oddanie do użytku ponad 345 km nowych tras, w tym ponad 250 km ekspresówek. Już od jutra kierowcy w Katowicach pojadą jedną z nich. Chodzi o węzeł Katowice-Giszowiec. To jedna z kluczowych inwestycji komunikacyjnych ostatnich wielu, wielu lat. Nowe drogi to nie tylko większy komfort podróżowania, to także magnes inwestycyjny i w rezultacie nowe miejsca pracy. We Francji wybory parlamentarne. Głosowanie zakończy się o 20.00. Jeśli ugrupowanie wybranego dwa miesiące temu ponownie prezydenta Macrona nie zdobędzie większości, Francji może grozić polityczny klincz i kryzys w wyjątkowo trudnym dla tego kraju i Europy momencie. W II turze Francuzi wybierają 572 deputowanych do Zgromadzenia Narodowego. 5 wyłoniła I tura przed tygodniem. Różnica pomiędzy blokiem prezydenckim a blokiem lewicy była wtedy minimalna. Głosowałem przeciwko skrajnej lewicy. Utrata większości przez ugrupowanie Macrona, byłaby dla niego poważnym problemem. A tych mu nie brakuje - zarówno w kraju jak i poza granicą, również przy okazji rosyjskiej wojny na Ukrainie. Francja znajduje się w gronie tych państw, które uważają, że trzeba jak najszybciej zakończyć tę wojnę, nawet jeśliby to oznaczało pewne koncesje na rzecz Rosji ze strony Ukrainy. Słowa Macrona, m.in. te dotyczące Rosji, wywołują kontrowersje. W innych wypowiedziach Macron sugerował ustępstwa względem Rosji, które pozwoliłby zakończyć rozpętany przez Putina konflikt. Prezydent Ukrainy i jego urzędnicy będą musieli negocjować z Rosją. Mogłoby to uczynić rozejm między obiema stronami szalenie nietrwałym, bo wcześniej czy później Rosjanie chcieliby sięgnąć po kolejne terytoria Ukrainy. Politykę Francji i Niemiec wobec Ukrainy - również po czwartkowej wizycie w Kijowie - krytykuje spora część mediów w tych krajach. Uchodzi za jeden z fundamentów naszej cywilizacji i stanowi element naszego dziedzictwa narodowego. Kultura - tworzy wzory myślenia i zachowania społeczeństwa. Stąd szczególna troska, jaką państwo polskie obejmuje twórców i instytucje kulturalne, często zaniedbywane przez poprzednie gabinety. Kultura i sztuka - część naszego dziedzictwa narodowego. Uwrażliwia nas wszystkich na piękno, które nas otacza. Kształtuje charakter, umysł. Stąd szczególne miejsce kultury i jej twórców w polityce realizowanej przez rząd PiS. W ciągu ostatnich 7 lat budżet na kulturę - razem ze szkolnictwem artystycznym, bez środków europejskich - wzrósł o 2 mld zł. Nastąpiło zwiększenie nakładów na polską kulturę w zakresie bezprecedensowym. Nigdy w historii takiego wzrostu budżetu nie było. Podwoiła się też liczba nowych i współprowadzonych przez resort kultury muzeów, a w ramach Narodowego Programu Rozwoju Czytelnictwa przez 5 lat powstało 200 nowych bibliotek. Tylko w tym roku Ministerstwo Kultury i Dziedzictwa Narodowego realizuje też 34 programy wspierające polskich artystów. To ogromny kontrast w porównaniu z tym, jak polską kulturę traktował rząd PO. Do rangi symbolu zaniedbań urosła sprzedaż Polskich Nagrań w ręce zagranicznego kapitału za 8,1 mln zł. Jest to bezcenne. Przecież archiwum Polskich Nagrań to dziedzictwo narodowe i tutaj to jest chyba najbardziej bolesne i problematyczne, dlaczego tak nieodpowiedzialnie ci, którzy gestowali i mieli wpływ na to, podeszli do naszego dziedzictwa kulturowego. Polska straciła w ten sposób prawa do zbioru około 40 tys. nagrań polskich artystów, takich jak Anna Jantar, Irena Santor, Mieczysław Fogg, Czesław Niemen i wielu innych najwybitniejszych artystów rozrywkowych, jazzowych czy wykonujących muzykę poważną. Wielki sukces Huberta Hurkacza. Polak wygrał turniej ATP 500 w Halle, w finale rozbijając lidera rankingu - Rosjanina Daniiła Miedwiediewa. Zwycięstwo na kortach trawiastych to bardzo dobra prognoza przed rozpoczynającym się za tydzień Wimbledonem. Niewiele ponad godzina gry, zaledwie 5 gemów oddanych przeciwnikowi w finale. Iga Świątek? Nie, tym razem to Hubert Hurkacz, który po tym, jak tydzień temu wygrał turniej deblowy w Stuttgarcie, teraz okazał się najlepszy w singlu w Halle. Hurkacz od początku spotkania zdominował lidera rankingu. W 1. secie prowadził już 5:0. Ostatecznie wygrał do jednego. W 2. partii od razu przełamał Rosjanina i do końca kontrolował wydarzenia na korcie. Hubert zaczął z wysokiego C od samego początku i utrzymał ten narzucony przez siebie wysoki poziom gry. Kapitalnie serwował - sam to zresztą powiedział - i to dało mu poczucie pewności siebie. Dla Polaka to 5. singlowy tytuł w karierze. Dzięki zwycięstwu Hurkacz wrócił do najlepszej dziesiątki rankingu. Teraz wracamy do Opola i ponownie Danuta Holecka. Festiwal w Opolu to bezapelacyjnie najpopularniejszy festiwal muzyczny organizowany w Polsce. Można śmiało powiedzieć, że to już tradycja, że w czerwcu odbywa się tu doroczne święto muzyki. Jest pięknie, kolorowo i bardzo nowocześnie, bo i tu wkroczyły najnowsze technologie. Jednak w 1963 roku, kiedy się zaczynał, tak kolorowo nie było. Czarno-biały obraz, statyczne kamery, a i jakość dźwięku pozostawiała wiele do życzenia. Oglądając zdjęcia z kolejnych edycji, jak na dłoni widać zachodzące zmiany. Widowiskowa scena, 700 lamp, około 300 mikrofonów i 20 kamer, nawet taka, która pokazuje amfiteatr z nieba. Z tymi, którzy tworzą widowisko od strony technicznej, rozmawiał Maciej Sawicki. Jesteś w Muzeum Polskiej Piosenki, gdzie można zobaczyć, jak zmieniał się przez lata festiwal. To jest miejsce niepowtarzalne. Jedyne w swoim rodzaju. Można tu przejść historyczną podróż i dowiedzieć się praktycznie wszystkiego o festiwalu, zobaczyć, jak jest tworzony z pasją. Coraz lepsza jakość, coraz lepsze efekty światła muzyka, wszystko. Z roku na rok coraz lepiej, ciagle wszystko idzie do przodu, więc jakość dźwięku i świateł też jest coraz lepsza. To w obrazku już się ogląda, że jest to perfekcyjne. Zapewnia to 20 najnowocześniejszych kamer. Spidercamy, ultranowoczesne krany, a także drony. Takie połączenie daje artystom możliwość występu na najwyższym możliwym poziomie. Scena festiwalowa coraz bardziej rozbudowana, coraz bardziej monumentalna, coraz lepsze oświetlenie. Gwarantuje to ponad 700 zaawansowanych technologicznie lamp. Jest ponad 700 lamp. Jest to bardzo duża ilość. Każdą lampę trzeba przyporządkować, ustawić, zaprogramować, tak naprawdę masa pracy. Wszystko po to, by można było w pełnej okazałości zobaczyć blask gwiazd. Zobaczyć i usłyszeć. Odpowiada za to sztab ludzi i ponad 300 mikrofonów. Wozy realizatorskie, a w nich tysiące przycisków, pokręteł i klawiszy. Pracują dwa wozy, jeśli chodzi o dźwięk. Tu są sumowane te wszystkie sygnały, proporcje, można sobie podsłuchać, co każdy muzyk gra. Festiwal w Opolu to nie tylko piękno muzyki i polskiej piosenki. To właśnie niesamowita historia rozwoju technologicznego. Od kilku statycznych kamer, prostych mikrofonów, czerni i bieli do blasku kolorów i nowoczesności, która ciągle zaskakuje. To wybuch technologiczny. Telebimy, ekrany. Fantastyczne światła. Nagrania z dronów. Nie ma wątpliwości, że perspektywa, z której patrzymy na ten festiwal, zmienia się razem z rozwojem technologicznym. Od dekad niezmienne jest za to piękno muzyki, która tu rozbrzmiewa. 