Unia Europejska nakłada nowe sankcje na Rosję, ale gazu ani ropy nie ma na liście. Przeciwne embargu na te rosyjskie surowce są Niemcy. Szczegóły już za chwilę. Jest 19.30, Michał Adamczyk, witam państwa i zapraszam na Wiadomości. Zastrzelili mojego zięcia, przyłożyli mu broń do skroni, nie ma połowy głowy. Tak rosyjscy okupanci przyszli nas "wyzwolić". Kolejne dowody rosyjskich zbrodni na ludności cywilnej. Jak zwierzęta byli, okropne zwierzęta. Nie zrobili Rosjanom niczego złego, a oni po prostu ich zamordowali. Kiedy my przekroczyliśmy granicę, to takie było... Będą kolejne ułatwienia dla uchodźców wojennych z Ukrainy. Wszyscy nam pomagają. Czujemy się tu bezpiecznie. Znaleźliśmy tu drugi dom. Wzmacnianie Wojska Polskiego jest zadaniem, które polskie władze konsekwentnie realizują. Abramsy dla Polski - podpisano jeden z największych kontraktów w historii naszej armii. Nie ma lepszego czołgu na świecie. Nasilenie ataków na wchodzie oraz ataki rakietowe w centralnej Ukrainie. Zaczynają się potwierdzać informacje ukraińskiej armii, która ostrzegała, że wycofanie się Rosjan spod Kijowa nie oznacza końca wojny. Wydarzenia na Ukrainie cały czas specjalnie dla państwa śledzą w Kijowie Tomasz Jędruchów, a w Charkowie Tomasz Grzywaczewski. Na początek przenieśmy się do ukraińskiej stolicy. Tomku, wycofujący się Rosjanie pozostawili po sobie nie tylko zniszczone budynki, ale i zabitych cywilów. Jak Ukraińcy komentują te odkrycia? Mówią, że przygotowywali się na wiele, ale takiego barbarzyństwa nikt się nie spodziewał. Jednocześnie przestrzegają, że przed nami wiele równie tragicznych odkryć. Rosjanie cały czas okupują wiele miejsc. Mariupol. Irpień. Bezmiar rosyjskiego okrucieństwa. Ciała torturowanych przez Rosjan Ukraińców, gwałconych kobiet i małych dzieci. Mikołajów. 3-letnia dziewczynka zgwałcona i zamordowana przez rosyjskich zbrodniarzy. Rzucona na ciała swojej 17-letniej siostry i rodziców. Bucza. Kolejne ciała bestialsko zamordowanych ludzi. W sumie co najmniej 350 bezbronnych mieszkańców stało się celem wojsk Putina. Zastrzelili mojego zięcia. Przyłożył mu broń do skroni, nie ma połowy głowy. Tak rosyjscy okupanci przyszli nas "wyzwolić". Masowe groby w Mariupolu. Czy naprawdę setki naszych ludzi musiały umrzeć w męczarniach, aby niektórzy europejscy przywódcy wreszcie zrozumieli, że państwo rosyjskie zasługuje na najsurowszą presję? Ludobójstwo w Borodziance. Każde odbite z rąk Rosjan miasto odkrywa prawdziwe oblicze rosyjskich barbarzyńców. Tu wrzucili 4 osoby, dwie z nich znałem. Nie zrobili Rosjanom niczego złego, a oni po prostu ich zamordowali. Prezydent Wołodymyr Zełeński zgodził się na stworzenie komisji śledczej wspólnie z Komisją Europejską, co proponowała Polska. O ludobójstwie mówi też Sekretarz Generalny NATO. Torturowanie i mordowanie cywilów stanowi zbrodnię wojenną. Należy ustalić wszystkie fakty i pociągnąć do odpowiedzialności wszystkich winnych, którzy dopuścili się tych straszliwych czynów. Polska prokuratura zaoferowała Ukrainie pomoc przy badaniu rosyjskich zbrodni. Gwałty na kobietach i dzieciach. Ciała ze związanymi rękoma, przestrzelone czaszki, zmasakrowane zwłoki. Rosjanie mordują Ukraińców tak, jak w Katyniu mordowali Polaków. Strzelają do bezbronnych cywilów tak, jak do Polaków strzelali Niemcy podczas II wojny światowej. Inne czasy, ale to samo barbarzyństwo. Tutaj mamy dokładnie te same metody, jakie widzieliśmy w przypadku faszystów niemieckich i Rosjan, tego co robili w trakcie II wojny światowej. Możemy złapać tych sprawców, tak jak złapaliśmy po wojnie Oskara Dirlewangera i jego grenadierów SS, którzy nawet 120 tys. osób wymordowali w bestialski sposób. Przy całym ogromie rosyjskich zbrodni poseł Konfederacji Janusz Korwin-Mikke rozpowszechnia kremlowska propagandę, która zaprzecza ludobójstwu w Buczy, a jego wpisy cytują rosyjskie media. Wpisy polskich polityków, które pomagają Rosji, trzeba traktować jako wspieranie agresora, jako wspieranie tych działań, które de facto są rodzajem agresji przeciwko Ukrainie. Tym bardziej, że rosyjskie ordynarne kłamstwa obnażają zdjęcia satelitarne z Buczy z 19 marca, gdy miasto było pod rosyjską okupacją. Już wtedy widać ciała zamordowanych cywilów. Rosja utraciła już całkowicie wszelką wiarygodność. Kraj, który dopuszcza się zbrodni wojennych, winien być wyizolowany na arenie międzynarodowej, ukarany i rozliczony. Każda rosyjska zbrodnia to osobna tragedia. Męża tej kobiety bestialsko zamordowali Rosjanie. Proszę, błagam Was, zróbcie coś! To mówi ukraińska kobieta, matka dwójki dzieci i babcia. Niech żadne kobiety, żadne matki na świecie nie cierpią tak jak my. Niech nie opłakują swoich bliskich. Świat musi nie tylko usłyszeć o rosyjskich zbrodniach, ale rosyjskich zbrodniarzy surowo ukarać. Ukraina ujawniła, że Rosjanie w trakcie ostrzałów pod Charkowem użyli zakazanych i niezwykle zabójczych pocisków fosforowych oraz bomb termobarycznych. W mieście jest nasz korespondent Tomasz Grzywaczewski. Tomku, jakie nastroje panują wśród mieszkańców Charkowa? Byłem dzisiaj na bombardowanych przedmieściach Charkowa. Kilka kilometrów od miejsca, gdzie zgodnie z doniesieniami użyto bomb fosforowych i termobarycznych. W piwnicach żyją tam ludzie. Dowożona jest im pod ostrzałem żywność. Rosyjscy żołnierze z Buczy mają trafić właśnie do Charkowa. Na Charków od początku rosyjskiej inwazji spadają śmiercionośne bomby. Byłem na podwórku przed mieszkaniem, kiedy spadla bomba. Coś uderzyło mnie w tył głowy. Więcej nie pamiętam. Teraz miasto szykuje się na najgorsze. Żołnierze Putina po porażkach w centralnej i północnej Ukrainie zmieniają taktykę. Wojsko rosyjskie zamierza skoncentrować swoje wysiłki na obszarze Donbasu oraz na całym wschodzie. Obserwujemy istotne ruchy sił oddalających się od Kijowa. Spodziewamy się dalszych ataków rosyjskich na wschodzie i południu Ukrainy, tak aby zająć cały teren Donbasu i stworzyć korytarz lądowy do okupowanego Krymu. Dziś w obwodzie ługańskim Rosjanie ostrzelali zbiornik z kwasem azotowym. W Mikołajowie rakieta uderzyła w parking przy szpitalu. W miastach, z których wycofali się agresorzy, wciąż jest bardzo niebezpiecznie. Rosjanie wycofując się zostawili część sprzętu i amunicji. Jednocześnie zaminowali mieszkania i domy. Aby wymordować jak najwięcej Ukraińców zbrodniarze Putina kolejne miasta doprowadzili do katastrofy humanitarnej. Woda to ogromny problem. Ludzie czerpią wodę ze studni. Problemem jest ogrom ciał, których wcześniej nie można było pogrzebać. Mama została zabita, a tata został ranny. Będę płakać. Aby Donbas czy Charków nie stały się kolejnym Mariupolem, prezydent Ukrainy prosi o dalsze wsparcie. Wiemy, co będą robić w Donbasie. Wiemy, co będą robić w Charkowie i niektórych innych regionach kraju. Rosja gromadzi tam ogromną liczbę żołnierzy i sprzętu. A ta aktywność dowodzi, że sankcje narzucone na Rosję nie wystarczą. Rosyjscy zbrodniarze nie tylko mordują i gwałcą, ale także kradną. Myślałem, że "pożyczę sobie" płytę z kamizelki kuloodpornej ruskich. Wyjmuję ją i myślę: ku*** mają dwuwarstwowe. Przewracam na drugą stronę i co ja widzę: to nie płyta, a MacBook. W inwazji na Ukrainę zginęło i trafiło do niewoli 18,5 tys. rosyjskich najeźdźców. Dzięki odwadze, determinacji i męstwu żołnierzy Sił Zbrojnych Ukrainy, dzisiaj w sposób profesjonalny powstrzymujemy natarcie sił wroga. Próby zniewolenia nas są skazane na niepowodzenie. Każdy nasz rodak może z dumą oznajmić: jestem Ukraińcem! I każdy Ukrainiec jest dumny z obrońców ojczyzny. To powitanie jednego z nich podczas powrotu do domu na przepustkę. Świat reaguje na bestialstwo w podkijowskiej Buczy. W Nowym Jorku zebrała się Rada Bezpieczeństwa ONZ w sprawie zbrodni wojennych na Ukrainie, a przedstawiciele Unii Europejskiej rozmawiają o nowych sankcjach, w tym o zakazie importu rosyjskiego węgla. Sytuację obserwują nasi reporterzy. W Waszyngtonie Rafał Stańczyk, a w Strasburgu Mateusz Burdziński. Zaczynamy od Rafała. Powiedz, jakie ustalenia zapadły w siedzibie ONZ? Sekretarz generalny oraz wielu przedstawicieli Rady Bezpieczeństwa byli zszokowani wydarzeniami na Ukrainie. Wzywają do niezależnego śledztwa. Unia Europejska proponuje kolejny pakiet sankcji na Rosję. Przenieśmy się do Strasburga, tam jest Mateusz Burdziński. Powiedz, jakie zapowiedzi padły na szczeblu europejskim? Musi przeciwstawić się wojnie Putina i masakrowaniu ludności cywilnej - mówiła Ursula von der Leyen, ogłaszając kolejne sankcje. Wśród nich zakaz importu węgla rosyjskiego, eksportu wysokich technologii, zablokowanie rosyjskich, białoruskich firm transportowych, nieprzyjmowanie rosyjskich statków do portów. Gdy zdjęcia ujawniające rosyjskie ludobójstwo obiegły świat, kilka europejskich krajów - jak Dania, Szwecja czy Hiszpania - wydaliło ze swoich stolic rosyjskich dyplomatów. Obrazy, które widzieliśmy z Buczy i innych miejsc na Ukrainie, są głęboko szokujące. Celowe ataki na ludność cywilną, w tym egzekucje i gwałty, stanowią poważne zbrodnie wojenne. Polska zrobiła to już kilka dni temu, a Austria zapowiedziała, że nie będzie wypraszała Rosjan. Odpowiedź na rosyjskie bestialstwo na Ukrainie szykuje też Bruksela. Dziś proponujemy posunąć nasze sankcje o krok dalej. Rozszerzymy je i zaostrzymy, by jeszcze głębiej dotknęły rosyjską gospodarkę. W Unii Europejskiej nie ma jednak zgody na mocne uderzenie w Rosję. Na stole jest wprawdzie embargo na rosyjski węgiel, ale nie na ropę i gaz, na których Rosja zarabia najwięcej. Polska chce pójść krok dalej i zablokować także transport towarów wysyłanych do Rosji. My jesteśmy za tym, żeby te wszystkie postulaty, które przedstawiliśmy, wdrożyć natychmiast. Natomiast niestety jest opór ze strony Niemiec, Austrii, Francji. W ten sposób rezygnacja z surowców tylko przez Polskę czy Litwę nie przynosi efektów, bo Zachód kupuje ich znacznie więcej. Tylko skoordynowane, unijne działania uderzyłyby w rosyjską machinę wojskową, na co zwracają uwagę nawet niemieckie media. Niemcy, gdzie na ulicach można zobaczyć takie wiece poparcia dla Rosji, przez lata kreowały się na lidera unijnej moralności. Dziś przekładają biznes nad możliwość zakończenia wojny. To bowiem Berlin jest głównym przeciwnikiem zaostrzenia sankcji i to Niemcy zdecydowały, że z unijnych sankcji będą wyłączone dwa główne rosyjskie banki obsługujące płatności za gaz. Bo unijna polityka klimatyczna decyzją Berlina miała być oparta na rosyjskim gazie. Przygotowywaliśmy się przez te ostatnie 6-7 lat. To znaczy szliśmy pod prąd tendencji unijnych. Kraje unijne, np. Niemcy zwiększały uzależnienie od rosyjskich surowców i co więcej, naciskały na inne kraje, żeby robiły to samo. Polska to dziś największy zwolennik sankcji wymierzonych w Rosję, co zostało dostrzeżone na Kremlu. Były prezydent i premier Rosji Dmitrij Miedwiediew zaproponował nałożenie sankcji na członków Prawa i Sprawiedliwości. Rząd zapowiedział wprowadzenie łatwiejszych przepisów, by uciekający przed wojną Ukraińcy szybciej mogli znaleźć pracę i sformalizować swój pobyt w Polsce. Ponad połowa Polaków zadeklarowała, że pomaga naszym sąsiadom po tym jak Rosja zaatakowała ich kraj. Trzebież nad Zalewem Szczecińskim. Od 3 tygodni to nowy dom dla Svitlany i jej trójki dzieci. One poszły do szkoły, ona została wolontariuszką. Kiedy my przekroczyliśmy granicę, to takie było... Już może czuć się bezpieczna. Rząd przyjął właśnie projekt nowelizacji ustawy o pomocy obywatelom Ukrainy. Doprecyzowane zostaną procedury i przepisy z zakresu opieki medycznej, prawa pracy. Przyśpieszona zostanie rejestracja w systemie PESEL. Do samorządów trafiło już 400 mln zł na pomoc uchodźcom. Wszystkie zadania, które są zadaniami dodatkowymi samorządów wynikające z sytuacji napływu uchodźców z Ukrainy, będą finansowane przez państwo. M.in. o dodatkowych środkach na ten cel z unijnej kasy Minister Funduszy i Polityki Regionalnej rozmawiał z unijną komisarz ds. spójności i reform. Elisa Ferreira przyjechała do Polski. Dziś była na przejściu granicznym w Korczowej. Walczymy cały czas o to, aby komisja, i widzimy tu duże zrozumienie, rozpatrzyła możliwość nowych środków, nowego funduszu. Unijna komisarz mówiła, że będzie zabiegać, by pieniądze na pomoc Ukraińcom z innych unijnych programów trafiły do Polski i podkreślała nasz wkład w tę pomoc. Jesteśmy tu, by podziękować wszystkim Polakom, organizacjom pozarządowym, całej administracji za to ogromne wsparcie, jakie okazujecie ludziom, którzy uciekają przed straszną wojną. W tym kontekście mocno oburzyła wypowiedź europosłanki Koalicji Obywatelskiej na forum Parlamentu Europejskiego. Apeluje do państwa, żeby nie przekazywać wszystkich środków rządowi polskiemu, żeby przekazać je również operatorom pozarządowym. Zdumiewające jest, jak można tak kłamać i szkodzić państwu członkowskiemu, które przyjęło 2,5 mln uchodźców w bardzo krótkim czasie. To jest wpisywanie się w retorykę Putina. Szlachetna Paczka przygotowała raport o naszej pomocy Ukraińcom. Ponad połowa z nas przyznało, że pomaga im w różny sposób, a ponad 70 % odczuwa z tego powodu dumę z bycia Polakiem. Zorganizowaliśmy się i wykazaliśmy się ogromną solidarnością na absolutnie niespotykaną skale. Solidarnością, którą widać każdego dnia. To jeden z największych kontraktów w historii polskiego wojska. Umowa na dostawę 250 amerykańskich czołgów Abrams podpisana. Jeszcze w tym roku do Polski trafi 30 takich maszyn. Będą stacjonować na wschodzie kraju. To jeden z niewielu czołgów zachodniej produkcji, który miał szansę na tak intensywne testy w boju. Amerykańskie czołgi Abrams były trzonem siły uderzeniowej w czasie operacji Pustynna Burza, a później Iracka Wolność. W obu przypadkach brały udział w bezpośrednich starciach ze sprzętem radzieckiej produkcji. Nie ma lepszego czołgu na świecie. Ten wariant, który państwo dostajecie, to najdoskonalszy system opancerzony, jaki USA mają do zaoferowania. Na przestrzeni ostatnich 30 lat Abramsy przeszły szereg modyfikacji od pancerza, przez uzbrojenie, po systemy kierowania ognia i łączność. Będą one operowały na wschód od Wisły, a zadaniem tych czołgów i konsekwencją tego, że wzmacniamy Wojsko Polskie, jest odstraszanie ewentualnego agresora. Wszyscy mamy świadomość tego, co się dzieje za naszą wschodnią granicą. Abramsy w wersjach zamówionych przez Polskę mają być dostosowane do naszych potrzeb terenowych. To był jeden z kluczowych warunków. Przede wszystkim umożliwią pokonanie terenu trudnodostępnego, w tym przeszkód wodnych, charakterystycznego dla naszego kraju. Umożliwi też pokonanie zapór przeciwnika, w tym zapór minowych. Współpraca z Amerykanami nie ogranicza się jedynie do zakupów. To realne wsparcie militarne tu i teraz. Obok 10 tys. żołnierzy, którzy stacjonują w naszym kraju, USA sukcesywnie przerzucają do Polski kolejne oddziały i komponenty sił, tym razem myśliwce A/F-18 do bazy w Łasku. Bardzo ważne, że mamy te nowoczesne myśliwce wielozadaniowe, które przybyły do Polski. Polska dzięki wsparciu NATO, dzięki wsparciu USA nie jest bezbronna. Ale obok sojuszu ważna jest też inwestycja we własne bezpieczeństwo. Polska w ramach ustawy o obronie ojczyzny zwiększy nakłady na zbrojenie do 3% PKB. Obok tego planowane jest powiększanie armii, tak by finalnie osiągnąć liczbę 300 tys. żołnierzy. Uniezależnianie się od Rosji to proces, który Polska realizuje od lat. Już we wrześniu gotowy będzie przekop Mierzei Wiślanej, chwilę później gazociąg z Norwegii Baltic Pipe. Krytykowane przed laty inwestycje dziś okazują się niezwykle ważne dla naszego bezpieczeństwa. Przekop Mierzei Wiślanej na ostatniej prostej. Pierwsze jednostki przepłyną tu 17 września. Ta droga była niezwykle trudna w organizacji tej inwestycji, począwszy przede wszystkim od forsowania całej idei. To jedna z wielu koncepcji obecnego rządu, konsekwentnie realizowanych przez ostatnie lata, które uniezależniają nas od Rosji. Na ukończeniu jest też budowa gazociągu Baltic Pipe. Polska już za 10 miesięcy dzięki budowie Baltic Pipe będzie mogła porzucić dostawy gazu z kierunku rosyjskiego. Zastąpimy to błękitne paliwo surowcem norweskim. Inny strategiczny realizowany przez rząd projekt, czyli Centralny Port Komunikacyjny, będzie mieć znaczenie nie tylko dla gospodarki, ale i bezpieczeństwa. Dzięki CPK możliwy będzie sprawny przerzut wojsk i sprzętu na dużą skalę. Każda z tych inwestycji, zarówno CPK... To jest gigantomania przy tym, że będziemy mieli w ciągu 2 lat lotnisko w Berlinie. Wszystkie te duże inwestycje, które dzisiaj tak skokowo zwiększają naszą niezależność, nasze bezpieczeństwo, były zaplanowane, wdrożone przy wściekłym - tak to trzeba nazwać po imieniu - oporze opozycji, która kpiła, szydziła, próbowała blokować. Tak w czasach PO-PSL wyglądało podejście do zakupu z gazu z Rosji. A co, panu gaz rosyjski się gorzej pali w kuchence gazowej? A tak podejście do gazu z Norwegii, czyli gazociągu Baltic Pipe. Mamy ważne kontrakty rosyjskie, to wiadomo, że my tego gazu z Norwegii nie kupimy za dużo, nie potrzebujemy i w związku z tym polski rynek jest za mały dla Norwegii. Nie było za to problemem ewentualne sprzedanie Rosji polskiego paliwowego giganta, czyli Lotosu. Nie ma żadnej ideologicznej przesłanki, by mówić kategorycznie "nie" inwestorom z jakiegokolwiek kraju, także z Rosji. Dziś trudno sobie wyobrazić, co oznaczałoby to dla bezpieczeństwa Polski i Europy. Jak pomóc wsi i rolnikom w kontekście wojny na Ukrainie - o tym debatowała prezydencka rada ds. rolnictwa. Polska jest samowystarczalna pod względem produkcji żywności. Jednak sytuację na światowym rynku pogarsza wojna na Ukrainie. A to przekłada się na ceny także w naszym kraju. Problemami rolników i polskiej wsi w obliczu wojny na nadzwyczajnym posiedzeniu zajęła się działająca przy prezydencie Rada ds. Rolnictwa i Obszarów Wiejskich. Wiosenne prace polowe w pełni i nie zatrzymały ich chwilowe opady śniegu. Rolnicy nawożą i przygotowują glebę pod siewy. Jeśli będziemy chcieli uzyskać lepszy plon, musimy zastosować dużo więcej nawozów. Wiadomo, że dzisiaj ceny nawozów są bardzo drogie. Do produkcji nawozów niezbędny jest gaz, który po wybuchu wojny na Ukrainie drastycznie zdrożał. Rosną też inne koszty produkcji rolnej. Nie ma wątpliwości, że Polscy rolnicy staną na wysokości zadania. Są na pewno gotowi na wyrzeczenia pewne, ale też są świadomi zagrożeń. Ukraina i Rosja odpowiadają za 3/4 światowej produkcji oleju słonecznikowego, prawie 1/3 produkcji pszenicy i prawie 1/5 globalnej produkcji kukurydzy. Nasz import z Ukrainy i Rosji nie był wielki. Jesteśmy krajem, który jest w tej szczęśliwej sytuacji, że jesteśmy absolutnie samowystarczalni, jeśli chodzi o produkcję żywnościową. Sytuacja jest zdecydowanie gorsza na Bliskim Wschodzie czy w Afryce. Egipt pokrywał ponad 80% swojego zapotrzebowania na pszenicę - właśnie z Ukrainy. To może wpłynąć w różnych częściach świata, gdzie tej żywności nie da się wyprodukować ze względów klimatycznych i innych, więc to może być problem, że ta żywność będzie drożeć. Aby zapobiec drożyźnie już teraz w wielu krajach wprowadzono regulowane ceny niektórych produktów. Donald Tusk składa kolejne wyborcze obietnice. Problem w tym, że brak wiarygodności liderowi Platformy Obywatelskiej wytykają nie tylko komentatorzy, ale także wyborcy. Mnożą przykłady niespełnionych obietnic i hipokryzji z czasów, kiedy był premierem. Donald Tusk teraz obiecuje... 20% dla sfery budżetowej, w tym nauczycieli i pielęgniarek, pracowników kultury czy urzędników. ...ale kiedy był premierem, takich podwyżek w budżetówce nie było. Mamy do czynienia z sytuacją kłopotliwą oczywiście dla wszystkich, ponieważ rozmawiamy o różnych interesach, różnych grup pielęgniarek. To jest stały motyw działalności Platformy i propagandy. Dwa razy obiecać to jak raz dotrzymać. Wystarczy uzmysłowić sobie ilość niespełnionych obietnic Platformy Obywatelskiej, żeby wiedzieć, że te kolejne obietnice to jest po prostu pic na wodę - fotomontaż. Z prawdą Tusk mija się też w kwestii zarobków nauczycieli. Według danych resortu średnie wynagrodzenie nauczycieli dyplomowanych od 2015 roku wzrosło o blisko 1500 zł. Również internauci mówią o hipokryzji Donalda Tuska. Przykład: przedsiębiorca przedstawiany przez Platformę Obywatelską jako przygnieciony obecnymi rządami otrzymał ponad 1,5 mln zł rządowej pomocy. Takiego wsparcia w obliczu kryzysu kiedyś nie było. Minister Rostowski jest od tego ministrem finansów, żeby bronić budżetu przed jakimkolwiek uszczerbkiem. Pieniędzy po prostu nie ma i nie będzie. O takich programach społecznych jak 500 Plus, 300 Plus Szkolna Wyprawka, Maluch Plus czy Rodzinny Kapitał Opiekuńczy do 2015 roku można było tylko pomarzyć. Teraz na wsparcie mogą liczyć również osoby niepełnosprawne, na których apele Tusk, kiedy był premierem, odpowiadał tak. Jeśli przesadzimy tutaj z tym wrażliwym sercem, to się okaże, że dla nikogo nie będzie pieniędzy. O wrażliwym sercu nie było mowy, kiedy podwyższano wiek emerytalny. Polacy musieli pracować dłużej, a emeryci dostali kilka złotych podwyżki. Ani grosza. Ja dostałam złotówkę. 2 zł rewaloryzacji ludziom dać. Czy jest w stanie spełnić te obietnice? Brak wiarygodności liderowi Platformy Obywatelskiej wytykają nie tylko wyborcy. Donald Tusk powie i zrobi wszystko, co w jego opinii doprowadzi go do władzy. Będzie grał wszystkim. Totalna opozycja posunęła się do podważania fundamentów państwa, do siania anarchii, do uderzania w interes Polski na arenie międzynarodowej. Przed wyborami na Węgrzech w obliczu wojny na Ukrainie szef Platformy Obywatelskiej poparł polityków tamtejszej opozycji, którzy sami o sobie mówią "koalicja komunistów z faszystami". Nie zabrakło wśród nich prorosyjskiej partii Jobbik. Idźcie i zwyciężajcie! Postawa Donalda Tuska nie dziwi, bo kiedy był premierem forsował tzw. politykę resetu w relacjach z Rosją. I nie były to tylko słowa, ale konkretne działania, które wzmacniały Putina. Kiedy ja będę o tym współdecydował, to Polska nie będzie krajem jakiejś właśnie takiej agresywnej koncepcji antyrosyjskiej. Dziś już wiadomo, że wojna na Ukrainie to tragiczna konsekwencja polityki ustępstw wobec agresywnej Rosji. Teraz w Wiadomościach o Międzynarodowym Festiwalu Filmowym o Totalitaryzmach "Echa Katynia". Inicjatywa Instytutu Pamięci Narodowej z roku na rok cieszy się coraz większą popularnością. Ponad 20 wyselekcjonowanych filmów z całego świata nawiązujących do szeroko rozumianego zagadnienia totalitaryzmu. W formule online ruszył 3. Międzynarodowy Festiwal Filmowy "Echa Katynia". W tym roku mamy dużą reprezentację filmów ukraińskich. Mamy 4 filmy ukraińskie, mamy film węgierski, czeski, mamy filmy polskie, filmy z Brazylii, z Kuby, z Grecji. Do soboty wszystkie filmy dostępne za darmo na stronie totalitaryzmy.pl Oprócz samych filmów towarzyszą im także wydarzenia związane chociażby z prelekcjami czy dyskusjami poświęconymi tematyce totalitaryzmów. Instytut Pamięci Narodowej zainaugurował Festiwal filmowy "Echa Katynia" dwa lata temu, w 80. rocznicę zbrodni katyńskiej. Staramy się ciągle pogłębiać tą wiedzę dlatego, że wbrew pozorom nie wszystko jeszcze wiadomo i wiele aspektów zbrodni katyńskiej musi być zbadanych do końca. A to już najnowszy projekt gamingowy IPN-u - fabularna gra komputerowa "Gra Szyfrów". Chcielibyśmy, aby młode pokolenie, które jest zainteresowane grami komputerowymi, nie pozostało poza ofertą Instytutu Pamięci Narodowej. Gracze wcielają się w autentyczne postacie żołnierzy wojny polsko-bolszewickiej z 1920 roku, uruchamiają skomplikowane urządzenia komunikacyjne sprzed stu lat i ratują Europę przed sowiecką nawałą. Ruszył kolejny etap sprzedaży biletów na mistrzostwa świata w Katarze! Od dziś do 28 kwietnia przez oficjalną stronę FIFA kibice mogą składać wniosek o zakup wejściówek. Ci, którzy będą chcieli z trybun wspierać reprezentację Polski, muszą przygotować się na niemałe wydatki. Takiego stadionu nie ma nigdzie indziej. Zostanie tu rozegranych 7 meczów mundialu, w tym dwa reprezentacji Polski. Zbudowany niemal w całości z kontenerów. Dokładnie z 974. Niemal wszystkie elementy tego stadionu znajdą po mundialu nowe zastosowanie. Stal można poddać recyklingowi. Możemy też obiekt w całości lub w częściach przetransportować w nowe miejsce albo podzielić stadion i postawić gdziekolwiek dwie nieco mniejsze areny. Biało-Czerwoni zagrają tu z Meksykiem i Argentyną. Jeżeli ktoś z państwa będzie chciał wesprzeć naszą drużynę z trybun, dziś na stronie FIFA ruszył drugi etap sprzedaży biletów. Międzynarodowa federacja piłkarska dla każdego uczestnika turnieju, dla każdego finalisty, przeznaczyła 8% pojemności trybun. Czyli dla Polski przypadnie niecałe 3500 biletów na mecz z Arabią Saudyjską i po 3200 na pozostałe dwa w grupie. Najtańsze wejściówki organizatorzy wycenili na niecałe 300 zł, za najdroższe - oczywiście na finał - trzeba zapłacić prawie 7000 zł. Każdy kibic może kupić maksymalnie 6 biletów na jeden mecz. Przypomnijmy: zmagania w Katarze Biało-Czerwoni rozpoczną 22 listopada z Meksykiem. 4 dni później zmierzą się z Arabią Saudyjską, a fazę grupową zakończą potyczką z Argentyną. Tych, którzy nie dadzą rady pojechać do Kataru, zapraszamy do TVP. Już w pierwszej części mundialu, oprócz spotkań Polaków, czekają nas wielkie hity. Pokażemy wszystkie mecze w telewizji, w Internecie, w naszej aplikacji mobilnej oraz w jakości 4K. Chcemy pokazać, że Telewizja Polska jest nowoczesna i gotowa na wszystkie wyzwania. Pierwszy gwizdek mistrzostw świata w Katarze 21 listopada o godzinie 11.00. Dziś pierwsza rocznica śmierci Krzysztofa Krawczyka. Z tej okazji o 21.45 TVP2 pokaże film "Krzysztof Krawczyk - całe moje życie". Ale wcześniej w TVP1 w ramach dokumentalno-rozrywkowego cyklu reportaży "Tacy byliśmy" odcinek poświęcony temu wielkiemu artyście. Na "Gościa Wiadomości" z napisami zapraszamy do kanału TVP Info. 