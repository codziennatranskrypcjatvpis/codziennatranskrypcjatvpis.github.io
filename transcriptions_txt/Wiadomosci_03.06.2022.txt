Bohaterska obrona Ukrainy trwa. Po stu dniach wojny Rosjanie kontrolują około 20% powierzchni Ukrainy. Dobry wieczór państwu, Danuta Holecka, zapraszam na główne wydanie Wiadomości. Chciałam sprawdzić, jak wygląda moje zdrowie. Byłam u dermatologa, u pani dietetyk. Wystartował ogólnopolski program profilaktyczny "Zdrowe życie". Jest obowiązkiem to, żeby dbać o siebie, żeby być dla swoich bliskich jak najdłużej. Bronimy Ukrainy już od stu dni. Zwycięstwo będzie nasze. Heroiczna walka o wolność. To jeszcze nie koniec. Gdzieś na froncie walczą moi przyjaciele i martwię się o nich. Ten platynowy jubileusz jest szczególną okazją dla nas, by wyrazić, jak bardzo królowa jest kochana i doceniana. Fenomen brytyjskiej monarchini. Prezydent Andrzej Duda zainaugurował projekt "Zdrowe Życie" poświęcony profilaktyce zdrowotnej. Program to efekt prac prezydenckiej Rady ds. Ochrony Zdrowia. Jednym z jego elementów będzie Mobilna Strefa Zdrowia, dzięki której będzie można za darmo wykonać badania lekarskie. Dla służby zdrowia ostatnie dwa lata to czas wyczerpującej walki z epidemią. Walki - miejmy nadzieję - już zakończonej. Od kilku tygodni czujemy zdecydowaną ulgę. Wszystkie kliniki pracują normalnie. Możliwości diagnostyczne, możliwości zabiegowe są w pełni realizowane. Prezydent Andrzej Duda zainaugurował dziś projekt "Zdrowe życie", który jest efektem prac, jakie od miesięcy toczyły się na forum prezydenckiej Rady ds. Ochrony Zdrowia. Cel to podniesienie poziomu bezpieczeństwa zdrowotnego Polaków, m.in. przez profilaktykę. Poprzez profilaktykę badań, czyli poprzez kontrolowanie siebie, poprzez dostępność do tych badań, poprzez możliwość sprawdzania, w jakim stanie jest mój organizm, poprzez szybkie w związku z tym diagnozowanie różnego rodzaju początków stanów chorobowych po to, by można im było zapobiegać jak najszybciej. Teraz będzie można to zrobić m.in. w Mobilnych Strefach Zdrowia, które wkrótce ruszą w trasę po Polsce. W weekendy, latem i jesienią Polacy będą mogli przeprowadzić tu bezpłatne badania i konsultacje lekarskie. Miasteczko Zdrowia wyruszy z Warszawy w Polskę i pojedzie do tych mniejszych ośrodków miejskich, do tej Polski lokalnej, gdzie często dostęp do ochrony zdrowia nie jest tak powszechny, tak komfortowy jak w wielkich miastach. Organizatorami projektu pod patronatem pary prezydenckiej są Ministerstwo Zdrowia, Ministerstwo Aktywów Państwowych, Narodowy Fundusz Zdrowia i Powszechny Zakład Ubezpieczeń. Dajemy możliwość, aby wszyscy zainteresowani mogli przyjść w takie miejsce jak to w całej Polsce. W tym roku będziemy mieć jeszcze 9 innych lokalizacji. W przyszłym roku mam nadzieję, że będzie ich znacznie więcej. Na miejscu szeroki wachlarz bardzo konkretnej pomocy. Tam będzie badanie przez internistę, przez kardiologa, przez pulmonologa, będą porady dietetyczne, będzie można zrobić, wykonać podstawowe badania, takie badania jak chociażby cukier, cholesterol, będzie można zrobić spirometrię czy USG płuc. Po covidzie to jest też zresztą bardzo ważne. To doświadczenie, które mamy za sobą, to dwuletnie doświadczenie pandemii również pokazuje, że profilaktyka i dbanie o zdrowie, świadomość medyczna to są bardzo ważne determinanty tego, jak radzimy sobie w sytuacji kryzysowej, kiedy pojawia się epidemia. Wiedzę o tym, jak skutecznie dbać o zdrowie, będą mogli państwo zdobyć w każdą sobotę o 16.45 na antenie TVP Info. Emisja pierwszego odcinka nowego programu "INFO MED" już jutro. A więcej na ten temat w rozmowie z Grażyną Ignaczak-Bandych, szefową Kancelarii Prezydenta RP, która będzie dziś gościem Wiadomości. Setny dzień rosyjskiej inwazji na Ukrainę to nadal zaciekłe walki o Siewierodonieck i inne miasta na Donbasie. To również czas refleksji, choć niektórzy chcieliby zapomnieć o tej liczbie. W ukraińskiej stolicy jest nasz korespondent Tomasz Jędruchów, a w Waszyngtonie, który ogłasza kolejne sankcje na Rosję, Marcin Tulicki. Na początek Kijów. Tomku, co tych sto dni oznacza dla Rosjan i dla Ukraińców? Dla Rosjan to powód dla wstydu tak wielki, że według nieoficjalnych informacji sam Władimir Putin zakazał mediom przypominania, że to już 100 dni trwa ta operacja. Rosjanie mogliby się zorientować, że Rosja nie może pokonać rzekomo słabej Ukrainy. Dla Ukraińców to czas niechcianego, ale też uzasadnionego powodu do dumy. Walczą o wolność, niepodległość, o każdy skrawek ziemi. Dzielni Ukraińcy stawiają opór rosyjskim barbarzyńcom już setny dzień. Dziś najcięższy bój toczy się na wschodzie kraju. Przede wszystkim jest tutaj z nami naród. Ukraiński prezydent i jego najbliżsi współpracownicy nie opuścili Kijowa, nawet gdy był oblężony. Do historii przejdą słowa Wołodymyra Zełenskiego, któremu amerykańskie władze zaoferowały ewakuację: "Potrzebuję amunicji, a nie podwózki". Symbolem ukraińskiego oporu stali się obrońcy Wyspy Węży. Symboliczne było też zatopienie krążownika "Moskwa". Rosja chciała podbić Ukrainę w kilka dni, a ponosi klęskę. Zdaniem byłego dowódcy amerykańskich wojsk lądowych w Europie do końca lata Rosja poniesie takie straty, że ukraińscy żołnierze ruszą do kontrofensywy. Wiele zostało zrobione, żeby doposażyć wojska, żeby one mogły wykonywać swoje zadania. Rosyjscy barbarzyńscy mszczą się na cywilach. Gdy Ukraińcy odbijali kolejne miasta, na jaw wyszło okrucieństwo wojsk wiernych Putinowi. Ludobójstwo w Buczy, Borodziance, Irpieniu, Mariupolu. Gwałty na kobietach i dzieciach. Polska jako pierwsza stanęła w obronie suwerenności Ukrainy i dała piękny przykład Zachodowi. Gdy Polacy otworzyli granice i serca dla ukraińskich uchodźców i gdy premierzy Polski, Czech i Słowenii oraz prezes PiS pojechali do ostrzeliwanego Kijowa, by osobiście wesprzeć ukraińskie władze i bohatersko walczący naród. Chcemy tutaj przede wszystkim pomóc Ukrainie i wiemy, jak ważna jest jej walka, bo to jest walka o nas wszystkich, to jest walka o cywilizację euroamerykańską, chrześcijańską. Historyczne było też to wystąpienie w ukraińskim parlamencie. Po raz pierwszy od początku wojny przemawiał tam prezydent obcego, ale jakże bliskiego kraju. Andrzej Duda mówił o polsko-ukraińskiej solidarności i wsparciu dla ukraińskich bohaterów. Chcę to powiedzieć z całą mocą: wolny świat ma dziś twarz Ukrainy. Mówiłem o tym w Kijowie i powtarzam: Polska od początku wierzyła w siłę ukraińskiego oporu. Polska stała się liderem pomocy Ukrainie, ale jednocześnie zacieśniała współpracę z sojusznikami: Stanami Zjednoczonymi, Wielką Brytanią, NATO. Rozwijamy też współpracę regionalną. Dziś rozmowy w Pradze, m.in. o obronności. Celem jest to, żeby wojsko polskie liczyło 300 tys. żołnierzy, żeby było uzbrojone w nowoczesny sprzęt. Strona czeska również jest zainteresowana wzrostem nakładów czeskich na obronność. Przedwczoraj konsultacje międzyrządowe w Kijowie. Premierzy i ministrowie obu krajów, a także prezydent Ukrainy Wołodymyr Zełeński rozmawiali o powstrzymaniu rosyjskich barbarzyńców i odbudowie Ukrainy po wojnie. Podpisaliśmy porozumienia o współpracy gospodarczej i militarnej. To była rozmowa przyjaciół, sojuszników. Rozmowa, która - jestem o tym głęboko przekonany - przejdzie do naszej wspólnej historii i która będzie uważana za bardzo istotny krok. Polska od początku zabiega o nakładanie surowych sankcji na Rosję. Dziś Rada Unii Europejskiej przyjęła 6. pakiet sankcji zakładający m.in. embargo na import rosyjskiej ropy do UE, co odcina finansowanie kremlowskiej machiny wojennej. To wsparcie dla Ukraińców, którzy bronią dziś nie tylko własnej ziemi, ale i całej Europy przed rosyjskim barbarzyństwem. Z jednej strony wsparcie militarne, z drugiej sankcje na Rosję. Kolejne ogłoszone zostały w Waszyngtonie. Przenieśmy się teraz do stolicy Stanów Zjednoczonych. Tam jest Marcin Tulicki. O jakich konkretnie sankcjach jest mowa? To sporo bardzo różnych sankcji. Najbardziej dotkliwy wydaje się być zakaz importu do Rosji i Białorusi technologii zbrojeniowych. Są też sankcje personalne. Np. na zarządcę majątku Władimira Putina. Będą one pewnie utrzymane przez długi czas. Jak powiedział sekretarz generalny NATO, musimy być przygotowani na długą wojnę. Cały świat już wie, do czego zdolni są rosyjscy zbrodniarze. I pomaga. Każdy, jak potrafi. Bill, z pochodzenia Ukrainiec. Mieszka w Chicago, organizuje zbiórki. Ja i inni Ukraińcy, mój brat, realizujemy mikropomoc humanitarną, wspieramy bezpośrednio kogoś, kto potrzebuje pomocy humanitarnej, materialnej, wojskowej. Decyzje o pomocy w skali makro zapadają m.in. tutaj, w Białym Domu. Właśnie tu o wsparciu dla Ukrainy z prezydentem Stanów Zjednoczonych Joe Bidenem i jego najbliższymi współpracownikami rozmawiał sekretarz generalny NATO Jens Stoltenberg. Prezydent Putin popełnił strategiczny błąd. Całkowicie nie docenił siły, woli i zdolności narodu ukraińskiego i ukraińskich sił zbrojnych do samoobrony. I nie docenił jedności sojuszników i partnerów NATO. Stąd wsparcie, także militarne. Amerykanie przekazują teraz m.in. zestawy artylerii rakietowej Himars, śmigłowce MI17, javeliny i amunicję artyleryjską. Wartość tego 11. pakietu pomocy militarnej to 700 mln dolarów. Dopóki to trwa, chcemy mieć pewność, że Ukraina ma w ręku to, czego potrzebuje do obrony. I chcemy upewnić się, że Rosja odczuwa silną presję ze strony jak największej liczby krajów, aby zakończyć agresję. To presja całego Sojuszu. Prezydent Ukrainy Wołodymyr Zełeński niemal codziennie prosi i pomoc. O dostawy broni. Tej, która jest najbardziej potrzebna. Każdy pakiet będzie dostosowywany w zależności od sytuacji na polu bitwy i naszych rozmów z Ukraińcami na temat tego, czego potrzebują. I tę broń Ukraina dostaje. Nigdy nie widziałem NATO bardziej energicznego, bardziej zjednoczonego. To także polski sprzęt: czołgi, kraby, czyli armatohaubice czy karabinki Grot. Chwalone przez ukraińskich żołnierzy. Ciekawy automat natowski, pierwszy raz trzymam go w ręku. One są bardzo dobre, lekkie, wygodne. Tutaj mogłem sobie go odpowiednio przestawić, w ten sposób trzeba je trzymać. Mechanizm automatyczny jest bardzo dobry i, co najważniejsze, broń jest lekka, ma prawidłowy kaliber. Bardzo mi się podoba. Biorę go dla siebie. NATO wspiera Ukrainę, ale nie jest stroną tej wojny. Takiego wsparcia Putin pewnie się nie spodziewał. Podobnie jak woli walki Ukraińców. Skuteczna transformacja energetyczna to wyzwanie, które stoi przed całą Europą. Polska na tym polu ma swoje sukcesy i nie jest już zależna od rosyjskich surowców. Dywersyfikacja źródeł i nowe kierunki dostaw sprawiają, że jesteśmy zabezpieczeni energetycznie. Ten widok nikogo już tu nie dziwi. Kolejny dzień i kolejny transport, tym razem 100 mln m3 skroplonego gazu, dotarł do Świnoujścia. Magazyny gazu, którymi dysponujemy w kraju, są praktycznie zapełnione, już jesteśmy przygotowani na sezon zimowy. Ropa to kolejny surowiec po gazie i węglu, którego Polska nie będzie już kupowała od Rosji. PKN Orlen zwiększył dostawy ropy naftowej z Arabii Saudyjskiej. Paliwowemu gigantowi po połączeniu z Lotosem łatwiej będzie negocjować takie kontrakty. Rozpoczął się właśnie kolejny etap fuzji. Ma zabezpieczyć bezpieczeństwo paliwowo-energetyczne kraju, a po drugie ma być stabilna, mocniejsza, przy połączonym bilansie ma realizować wiele inwestycji. Zdolności przeładunkowe gdańskiego naftoportu wynoszą ponad 35 mln ton. Dzięki temu jesteśmy w stanie sprowadzić ropę potrzebną do naszych rafinerii i zaopatrzyć jeszcze dużą niemiecką rafinerię w Schwedt. Polski naftoport staje się tu pewnego rodzaju furtką na świat ropy nierosyjskiej, a sama Polska też hubem dla tego surowca w regionie. Na czym mogą skorzystać też Czesi. Premier Czech przyznał dziś na spotkaniu w Pradze z premierem Polski, że jego kraj w ostatnich latach nie podejmował wystarczających wysiłków, by zapewnić sobie bezpieczeństwo energetyczne. Uzależniliśmy się od surowców rosyjskich i chcemy jak najszybciej to uzależnienie zakończyć. Miejmy nadzieję, że przyjdzie nam tutaj w sukurs Rzeczpospolita Polska, dlatego będziemy dalej dyskutować i negocjować w sprawach związanych z infrastrukturą energetyczną. Polski premier zapewnił, że Czechy mogą liczyć na polskie wsparcie. Polska postara się dopomóc Republice Czeskiej w tych projektach takich jak Stork czy inne, które są ważne dla Republiki Czeskiej, by się uniezależnić od ruskich szantażystów. Odblokowanie miliardów euro dla Polaków wciąż solą w oku dla wielu polityków opozycji. Narażali nie tylko własną wolność, także swoich rodzin i bliskich. Bronili prawdy i suwerenności, walcząc o demokratyczną Polskę. Dziś w Belwederze prezydent uhonorował ponad 50 działaczy walczących z komunistyczną władzą. Z tym walczono właśnie dużym nakładem sił - straszono, grożono. Groźby i absurdalne wyroki. Po wprowadzeniu stanu wojennego Serafin Masianis bronił działaczy prześladowanych przez komunistów. Młodzi może sobie nie zdają sprawy teraz, co działo się, bo nie wiadomo było, ile to potrwa, czy wyjdą z tego zakładu, czy nie zostaną wywiezieni. Dziś za obronę tych, którzy walczyli o wolną demokratyczną Polskę, dostał najwyższe wyróżnienie - Krzyż Komandorski Odrodzenia Polski. Możemy się otwarcie wymieniać poglądami. Bohaterów wolności lat 70. i 80. jest zdecydowanie więcej. Prezydent odznaczył dziś 56 osób. Wśród nich także kobiety, które wspierały mężów i synów. Tuż przed przyjęciem odznaczenia spotykamy się także z Beatą Majdzik, która w czasach PRL-u nie bała się głosić prawdy. Wraz z mężem, narażając się władzy, w rodzinnym domu drukowała solidarnościowe biuletyny. Męża poznałam w stanie wojennym i wtedy zaczęłam drukować z nim i kolportować. Wcześniej nie byłam zaangażowana, to on mnie nauczył. Drukowaliśmy, roznosiliśmy ulotki. Wszyscy walczyli w obronie wolności, prawdy i suwerenności. W Sejmie rozpoczęły się obchody przypadającej jutro rocznicy obalenia rządu Jana Olszewskiego. 30 lat temu w polskim Sejmie doszło do wydarzeń określanych w historii mianem "nocnej zmiany". Ówczesny Sejm pod naciskiem prezydenta Lecha Wałęsy obalił demokratycznie wybrany rząd, który chciał ujawniania agentów współpracujących z władzami sowieckimi. Nieprzypadkowo właśnie w chwili, kiedy możemy oderwać się od komunistycznych powiązań, stawia się nagły wniosek o odwołanie rządu. To pierwszy rząd, który chciał rozliczyć i ujawnić agentów komunistycznej bezpieki w elicie władzy III RP. I dlatego szybko został rozwiązany. Te półroczne rządy premiera Jana Olszewskiego były fundamentalne. Były tak samo fundamentalne jak "Solidarność" w 1980 roku. To rząd Olszewskiego przygotował tzw. listę Macierewicza z nazwiskami agentów. Zagorzałym przeciwnikiem lustracji był ówczesny prezydent Lech Wałęsa, który był na liście, To był pierwszy rząd pochodzący z wolnych wyborów, rząd niepodległościowy, który został obalony właśnie dlatego, że był rządem niepodległościowym. W Sejmie w przeddzień rocznicy zaprezentowano upamiętniający Jana Olszewskiego znaczek pocztowy oraz projekt pomnika byłego premiera. Trzeba również przypomnieć, co ten rząd wtedy robił, ponieważ co tu dużo mówić, zarówno w mediach, jak i w książkach był to rząd niezwykle ośmieszany, niezwykle krytykowany. Rząd Jana Olszewskiego był za lustracją. "Magazyn Śledczy Anity Gargas" pokazał fragment nagrania. Ówczesny prezydent Lech Wałęsa wywierał presję na szefa MSW, by oddał mu dokumenty komunistycznej bezpieki, które mogą go kompromitować. Był 1992 rok. Cześć polskiej sceny politycznej domagała się ujawnienia agentów SB będących wśród posłów i senatorów. Koalicja z Donaldem Tuskiem na czele mająca za cel ukrycie agentury w najwyższych władza RP była przygotowana, żeby rząd Jana Olszewskiego obalić. Przewodniczący klubów otrzymali jednak listę z prawie 70 nazwiskami. Wieczorem w Sanktuarium Matki Bożej Różańcowej w Warszawie poświęcono i odsłonięto tablicę ku czci premiera Jana Olszewskiego. To, że skończy się komunizm - pamiętam, mówił o tym wielokrotnie. Choć w tamtych latach wydawało się to kompletnym absurdem, on mówił o tym z całkowitym spokojem. "Ten ustrój musi się skończyć". Choć kompromis między polskim rządem a Komisją Europejską jest faktem, to odblokowanie funduszy z Krajowego Planu Odbudowy wciąż jest solą w oku dla wielu polityków opozycji. Wstrzymanie wypłaty tych pieniędzy, a tym samym pogorszenie sytuacji finansowej Polaków, uchodzi przecież za główną strategię Platformy Obywatelskiej na obalenie rządu i przejęcie władzy w Polsce. Jak najszybciej zdobyć władzę w Polsce, za wszelką cenę. To najważniejszy cel Donalda Tuska. Władzę i odpowiedzialność za Polskę ja jestem gotów przejąć choćby dzisiaj. Nawet chwili bym się nie zawahał. Ale zdaniem komentatorów Tusk nadal nie ma programu atrakcyjnego dla wyborców. Dlatego w sondaże nie dają PO szans na wygranie wyborów. Tusk nie traci jednak zapału. Ci, którzy mają wiedzieć, w jaki sposób chcę pokonać PiS, już wiedzą. Orężem opozycji było i jest działanie na szkodę polskiego rządu. M.in. blokowanie należnych Polakom unijnych pieniędzy z Krajowego Planu Odbudowy pod pretekstem rzekomego zagrożenia dla praworządności w Polsce. Akceptacja tego planu jest połączona z jasnym zobowiązaniem Polski co do niezależności sądownictwa. Nawet teraz, kiedy Bruksela dała zielone światło dla KPO, opozycja nie składa broni. We wtorek w Parlamencie Europejskim ma odbyć się debata dotycząca odblokowania unijnych funduszy dla Polaków. Próbowali te pieniądze unijne mrozić dla Polski. Kiedy udało się ten impas przełamać, jak widać po raz kolejny będzie debata przeciwko Polsce. Nie wychodzą z wprawy i antypolskie działania będą kontynuować. Po tych ludziach nie ma co spodziewać się godnego i dobrego zachowania. Do blokowania wypłaty Polsce tych pieniędzy jeszcze kilka dni temu Rafał Trzaskowski namawiał przecież Ursulę von der Leyen. Ja rozmawiałem z Ursulą von der Leyen i jestem dobrej myśli, że Komisja Europejska będzie stawiała dodatkowe warunki i że te warunki będą musiały być spełnione do tego, żeby te pieniądze popłynęły do Polski. Stawka to równowartość prawie 160 mld zł. Każdy dzień opóźnienia to wymierne straty. Zaliczki straciliśmy bezpowrotnie, złotówka na tym ucierpiała, więc inflacja wzrosła. Opozycja nie jest w stanie wygrać wyborów w normalnej konkurencji programowej i osłabianie pozycji gospodarczej Polski, osłabianie wizerunku międzynarodowego, tworzenie poczucia zagrożenia daje punkty. Tylko daje punkty kosztem całego kraju. O tym, że blokowanie unijnych pieniędzy dla Polski to element planu opozycji na przejęcie władzy w Polsce, wiceprzewodniczący PO Rafał Trzaskowski publicznie mówił już 4 lata temu. Jak my wygramy kolejne wybory, to te pieniądze zostaną odmrożone. Potem tę strategię realizowali także inni opozycyjni politycy. W Parlamencie Europejskim bardzo mocno gardłowaliśmy za tym, żeby nie dawać rządowi przynajmniej części tych pieniędzy. Albo nałożyć dzienne kary finansowe, albo wstrzymywać finansowanie. Trzeba odsunąć od władzy obecnie rządzących. W takim momencie mamy natychmiast pieniądze z Krajowego Planu Odbudowy. W demokratycznej Polsce o tym, kto sprawuje władzę, decydują jednak Polacy, a ci działanie przeciw naszym interesom narodowym oceniają negatywnie. To po prostu jest skandaliczna sytuacja. Gdyby pieniądze przyszły wtedy, kiedy trzeba, toby było tak, jak trzeba. O wiele lepiej byśmy się rozwijali. Właśnie z myślą o rozwoju całej Polski rząd Zjednoczonej Prawicy wspiera wszystkie, również te zarządzane przez opozycję samorządy. Na przykład Warszawa z Rafałem Trzaskowskim w roli prezydenta jest największym beneficjentem rządowego Funduszu Inwestycji Strategicznych Polski Ład. Rząd Zjednoczonej Prawicy zasypuje Rafała Trzaskowskiego górą pieniędzy. Wszystkie środki gwarantowane przez rząd - 14 mld zł - to ponad 60% całego budżetu stolicy. W Wielkiej Brytanii trwają obchody platynowego jubileuszu królowej Elżbiety. W Londynie jest nasz reporter Maciej Sawicki. Co było najważniejszym punktem drugiego dnia uroczystości? Drugi dzień jubileuszu to przede wszystkim msza dziękczynna w katedrze św. Pawła. Niestety bez udziału królowej, ale za to z najważniejszymi osobami w państwie. Msza dziękczynna w londyńskiej katedrze św. Pawła odbyła się bez udziału królowej. To decyzja, którą Jej Wysokość podjęła. Najważniejsze, aby czuła się komfortowo. Zaduma i modlitwa. Platynowy jubileusz w pełni. Dzwony w katedrze św. Pawła w ten historyczny dzień biją na cześć królowej, która na brytyjskim tronie zasiada już od siedmiu dekad. Większość ludzi, większość Brytyjczyków nie zaznało żadnego innego monarchy w tym kraju. Dorastali więc, żyjąc z królową. Elżbieta II została królową w 1952 roku w wieku 25 lat. Całe moje życie, jakiekolwiek będzie, długie czy krótkie, poświęcę służbie wam. Tak się stało i dzieje do dziś. Przez ostatnich 70 lat królowa Elżbieta odwiedziła ponad sto krajów. Dystans jej podróży jest równy 42-krotnemu okrążeniu Ziemi. Jej panowanie to pontyfikat 7 papieży. 14 premierami Wielkiej Brytanii od Winstona Churchilla, przez Margaret Thatcher po Borisa Johnsona. W sumie gościła na swoim dworze 112 głów państw. Pozowała do co najmniej 200 portretów, a jej wizerunek znajdziemy na banknotach 33 krajów. Jednak, jak mówią Brytyjczycy, najważniejsze miejsce królowa Elżbieta zawsze będzie miała w ich sercach. Ten platynowy jubileusz jest szczególną okazją dla nas, by wyrazić, jak bardzo królowa jest kochana i doceniana. W ramach obchodów jubileuszu 50-lecia odbudowy Zamku Królewskiego w Warszawie odbył się konkurs plastyczny skierowany do uczniów szkół podstawowych. Liczba i jakość nadesłanych prac przerosły oczekiwania organizatorów. Ponad 500 prac z ponad 170 instytucji. Każda w wyjątkowy sposób ukazuje własne wyobrażenie Zamku Królewskiego. Dużo pracy w to włożyłyśmy i jesteśmy z naszej pracy dumne. Z efektów prac dzieci dumni są też organizatorzy konkursu, którzy podczas gali finałowej podkreślali, jak ważną rolę i znaczenie w polskiej historii odgrywa Zamek Królewski. To jest symbol niepodległości tego kraju, symbol niepodległości Polski i dopóki on jest, można powiedzieć, że Polska jest niepodległa. Wierzę, że konkurs, poza rywalizacją, poza zabawą był też nauką. A to już przedaukcyjna wystawa "Sztuka Dawna. XIX wiek, Modernizm, Międzywojnie". Znakomite dzieła największych polskich artystów do czwartku można oglądać w Warszawie. Są tu przedstawiciele artystów polskich monachijczyków, czyli tych malarzy działających w drugiej połowie XIX stulecia w Monachium. Nie zabrakło również monumentalnej pracy Józefa Chełmońskiego "Powrót z łąk", płótno Włodzimierza Tetmajera. Jest też bardzo znane dzieło Jacka Malczewskiego z 1914 roku - "Autoportret. Wizja Ezechiela". W roli Ezechiela postawił samego siebie, bo to jest jego autoportret, a na jego głowie wsparł rękę Bóg. Z kolei w Muzeum Narodowym w Krakowie wyjątkowa wystawa złożona z 33 prac polskich rzeźbiarzy. Cała sala przeznaczona dla rzeźby drugiej połowy XX wieku to jest absolutne novum w historii Muzeum Narodowego w Krakowie. Wśród autorów prac silną reprezentację stanowią kobiety. Takie artystki jak Katarzyna Kobro, Maria Bereś, Alina Szapocznikow. One przede wszystkim ukazywały w swojej sztuce głęboką świadomość kobiecego ciała. Wystawa będzie na stałe eksponowana w Galerii Sztuki Polskiej XX i XXI wieku. A na koniec zaproszenie dla państwa do TVP Sport. Tam spotkanie naszych grupowych rywali w piłkarskiej Lidze Narodów - faworyt turnieju, Belgia, zmierzy się z Holandią. Transmisja od 20.15. Na Gościa Wiadomości z napisami zapraszamy do TVP Info. 