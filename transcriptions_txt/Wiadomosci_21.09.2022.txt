- zdecydowana i pryncypialna. Bo świat jest systemem naczyń połączonych, ONZ powstała po tragedii II wojny światowej - miała zapewnić pokój i bezpieczeństwa na świecie. ONZ jest niezmiernie ważna dla pokoju i bezpieczeństwa na świecie, wspiera rozwój, współpracę miedzy państwami, również rozwój krajów biedniejszych, tzw. krajów południa. I przede wszystkim też promuje prawa człowieka, zasady demokracji. ONZ często jest jednak krytykowana za bierność - brak odpowiedniej reakcji w kluczowych dla światowego bezpieczeństwa momentach z powodu paraliżu decyzyjnego. Widać to bardzo, jeżeli chodzi o wojnę na Ukrainie, gdzie w konflikcie są z jednej strony Federacja Rosyjska, z drugiej strony stali członkowie tej Rady ze strony Zachodu. Reforma Rady Bezpieczeństwa ONZ rozważana jest od niemal 30 lat. W jej skład wchodzi 5 stałych członków: Stany Zjednoczone, Chiny, Wielka Brytania, Francja, a także Rosja - weto jednego z nich w praktyce oznacza paraliż. Rosja chyba jest pewnego rodzaju ewenementem, że ma troszczyć się o bezpieczeństwo w Radzie Bezpieczeństwa, a jest największym dzisiaj zagrożeniem dla pokoju. To, że ONZ nadal potrafi mieć swój wkład w bezpieczeństwo na świecie, pokazują niedawne działania obecnego przewodniczącego Antonio Gutteresa, któremu razem z prezydentem Turcji udało się zmusić Rosję do przynajmniej częściowego odblokowania ukraińskich portów i wznowić transport zboża do zmagających się z problemem głodu rejonów świata. Jednym z najbardziej tragicznych skutków rosyjskiej agresji jest kryzys żywnościowy oraz widmo głodu, które zawisło nad znaczną częścią świata - mówił w Nowym Jorku prezydent Andrzej Duda. Dziś Rosja Putina - podobnie jak 90 lat temu Rosja Stalina - nie waha się wywołać klęski głodu dla realizacji swoich celów. Kryzys żywnościowy będzie szczególnie widoczny w najbliższych miesiącach w Afryce i na Bliskim Wschodzie, ale jego konsekwencje odczujemy wszyscy. Polska jest bezpieczna żywnościowo - podkreśla rząd i zapewnia, że dzięki pracy polskich rolników tej żywności nie zabraknie. Mało tego, nasz kraj jest dziś coraz bardziej istotnym eksporterem żywności do krajów UE i nie tylko. Rosja musi ponieść odpowiedzialność za blokadę ukraińskich portów, a w efekcie wywołanie światowego kryzysu żywnościowego - podkreślał prezydent Ukrainy podczas Globalnego Szczytu Bezpieczeństwa Żywnościowego, który odbywa się obok szczytu ONZ. W tym roku Ukraina wyeksportowała o 10 mln ton żywności mniej niż w analogicznym okresie ubiegłego roku. To oznacza dodatkowe dziesiątki milionów ludzi, którzy znajdą się na krawędzi głodu. A to dopiero początek konsekwencji rosyjskiej blokady naszych portów. Z tymi konsekwencjami walczy dziś cały cywilizowany świat. Tylko w tym roku przekażemy blisko 3 dodatkowe miliardy dolarów na walkę z kryzysem żywnościowym wywołanym przez Rosję. Do pociągnięcia Rosji do odpowiedzialności wzywał w Nowym Jorku prezydent Andrzej Duda. Jako społeczność międzynarodowa jesteśmy zobligowani, aby nie dopuścić, by w XXI wieku ktokolwiek w sposób świadomy i cyniczny, w imię realizacji swoich politycznych celów, wprowadzał - tak jak Stalin w latach 30. - sztuczny głód. Głód, który może dotknąć milionów ludzi - głównie w Afryce i na Bliskim Wschodzie. Ale konsekwencje tego kryzysu odczuje też Europa. Ograniczenie dostaw żywności na wiele rynków światowych powoduje wzrost inflacji, wzrost cen produktów, podstawowych produktów żywnościowych, ma też wpływ na sytuację socjalną, ekonomiczną i polityczną w wielu krajach świata. W Polsce żywności nie zabraknie - podkreśla rząd. Jesteśmy jednym z największych w Europie producentów i możemy w pełni zabezpieczyć potrzeby krajowe, a co więcej, także eksportować żywność. A tym samym wspierać tych, którym z powodu wojny głód może wkrótce zajrzeć w oczy. Sesja ONZ w Nowym Jorku to okazja do spotkań i rozmów przywódców wielu krajów świata. Teraz światowi liderzy czekają na to, co powie prezydent Ukrainy, o co zaapeluje do uczestników szczytu ONZ. To tyle z Nowego Jorku, a teraz Danuta Holecka i pozostałe informacje ze studia w Warszawie. Danuta Holecka, witam państwa i zapraszam na kolejne Wiadomości z Warszawy. Coraz większa desperacja rosyjskiego dyktatora Władimira Putina. Kremlowski zbrodniarz ogłosił mobilizację nawet 300 tys. rezerwistów, którzy w panice zaczęli uciekać z Rosji. Rosyjska armia ponosi na Ukrainie kolejne klęski, ale Putin zakłamuje rzeczywistość, organizując pseudoreferenda na tymczasowo okupowanych terenach i strasząc Zachód użyciem broni nuklearnej. Kolejne klęski na froncie i kontrofensywa Ukrainy pogłębiły desperację rosyjskiego dyktatora. Nie będziemy państwu pokazywać kremlowskiego zbrodniarza ani cytować jego bredni, bo tzw. orędzie Władimira Putina to typowa sowiecka propaganda, m.in. o przyczynach mobilizacji 300 tys. rezerwistów. Nie wiadomo, co z niej wyniknie, ale to zapowiada, że Rosjanie będą zaciekle dążyć do realizacji swoich celów. Wojsko niewyszkolone, wojsko po tygodniowym szkoleniu czy też więźniowie mobilizowani w tej chwili z więzień, przewożeni na front, to nie jest armia, która rzeczywiście może zmienić los tej wojny. Dlatego na wieść o mobilizacji objęci nią mężczyźni zaczęli masowo wykupywać bilety do najbliższych krajów, które jeszcze nie zamknęły dla nich granic. wojsko po tygodniopwym szkoleniu trafia na front. Rosyjski dyktator fałszuje rzeczywistość, organizując ustawione referenda na tymczasowo okupowanych terenach. Dziękuję wszystkim przyjaciołom i partnerom Ukrainy za stanowcze potępienie prób organizowania przez Rosjan pseudoreferendów. Dlatego Putin straszy Zachód użyciem broni nuklearnej, choć sam może stać się celem innego ataku. Ja bym tutaj liczyła trochę na otoczenie Putina, bo tam są również ludzie, którym zaostrzenie sytuacji się nie podoba. Mogą mu się również zbuntować te kraje, które on uznaje za - do pewnego stopnia - sojusznicze, to znaczy Indie i Turcja. Polska, widząc imperialne zapędy Kremla, wzmacnia własne bezpieczeństwo. W reakcji na tę mobilizację cała wspólnota wolnych państwo, a w szczególności NATO, czyli najsilniejszy sojusz w historii, musi zareagować wsparciem dla Ukrainy. Rosja nie może zwyciężyć na Ukrainie. Stąd wspólne polsko-amerykańsko-brytyjskie manewry - Niedźwiedź 22. Wchodzi artyleria - już śmigłowce apacz muszą być gotowe do kontrataku. Kiedy strzela piorun, to np. śmigłowce blackhawk muszą mieć swoją pozycję określoną w powietrzu. Razem wzmacniamy wschodnią flankę NATO i odstraszamy rosyjskiego agresora. Armenia, Azerbejdżan, Tadżykistan, Kirgizja, Kazachstan i Uzbekistan. Wszystkie te państwa były sowieckimi republikami, we wszystkich dziś widać coraz mniejszy wpływ Moskwy. Putin, osłabiony wojną z Ukrainą, przestaje kontrolować sytuację w regionie, dając wielu państwom szansę na niezależność. Na pograniczu Kirgistanu i Tadżykistanu, dawnych republik radzieckich, zginęło w walkach blisko 100 osób. Kraje dzieli 1000 km granicy, z czego blisko połowa jest sporna. To rana postrzałowa w okolicy szyi. Po 6 tygodniach walk już zostało podpisane porozumienie między 2 innymi byłymi republikami sowieckimi, Armenią i Azerbejdżanem. Od lutego widzimy upadek reputacji Rosji jako gwaranta bezpieczeństwa w regionie. To stworzyło możliwości dla Azerbejdżanu. Cały ten system postsowiecki, gdzie Rosja przy użyciu różnych narzędzi utrzymywała swoje wpływy, on się pomału w związku ze słabnięciem Rosji wybija na niepodległość. Putin po latach uzależniania państw regionu od Moskwy ma coraz mniejszy wpływ na rzeczywistość. To było dość brutalne trzymanie poprzez - z jednej strony - siłę militarną, czyli armię, a - z drugiej strony - infrastrukturę do przesyłu węglowodorów, ropy, gazu. Do Kazachstanu, kolejnej byłej sowieckiej republiki, o której rosyjscy nacjonaliści mówili, że będzie kolejna po Ukrainie, kilka dni temu przybył prezydent Chin. Chiny zdecydowanie będą wspierać Kazachstan w obronie niepodległości i integralności terytorialnej, bez względu na sytuację międzynarodową. Trwa intensywne zacieśnianie relacji Pekinu z Kazachstanem, bogatym w ropę, gaz i węgiel. Daje to początek złotej ery dla naszych relacji na 30 lat. To pilna misja w obliczu eskalacji napięć międzynarodowych. Wojna na Ukrainie pozwala na stworzenie nowych, niezależnych od wpływów Rosji szlaków handlowych. Dzięki otwarciu korytarza transportowego Chiny - Kirgistan - Uzbekistan towary z Chin i Europy są transportowane przez Uzbekistan. Te państwa po prostu zaczynają spod rosyjskiego buta uciekać. W tę rozgrywkę, wywołaną porażką Rosji, są zaangażowane także Stany Zjednoczone, które przyczyniły się do wstrzymania walk na granicy Armenii i Azerbejdżanu. Współpracy gospodarczej z Waszyngtonem chce Kazachstan. Oglądają państwo główne wydanie Wiadomości. Oto co jeszcze przed nami w programie: Historia w najnowocześniejszym wydaniu - nowe Muzeum Bitwy pod Grunwaldem. Śladem stóp najlepszych piłkarzy - aleja gwiazd z kolejnymi gwiazdami futbolu. Według różnych szacunków na chorobę Alzheimera na świecie choruje od 15 do 21 mln ludzi. W Polsce ich liczba wynosi ponad 350 tys. Może rozwijać się nawet przez kilkanaście lat, dlatego w Światowym Dniu Alzheimera warto o tym przypominać. Alzheimer to nieuleczalna i postępująca choroba neurologiczna, która najczęściej objawia się zapominaniem podstawowych rzeczy związanych z pracą lub po prostu codziennym życiem. To są właśnie trudności z orientowaniem się w przestrzeni własnego mieszkania, gubienia rzeczy, pojawiają się też problemy z mową. Choroba potrafi rozwijać się w ukryciu nawet przez kilkanaście lat. Największa skuteczność terapeutyczna jest przy wczesnych stadiach choroby i wtedy mamy szanse, może nie na wyleczenie, ale na pewno na spowolnienie choroby. Rozwiązywanie łamigłówek czy nauka języka obcego mogą minimalizować ryzyko. Profilaktyka to słowo klucz w przypadku każdej choroby. I nie inaczej jest w przypadku nowotworów głowy i szyi. Trwający Europejski Tydzień Profilaktyki Nowotworów Głowy i Szyi to doskonała okazja, żeby się przebadać. W całej Polsce prowadzone są darmowe badania otolaryngologiczne. Ból gardła, zaburzenia połykania, niedrożność nosa, niegojące się owrzodzenie w obrębie jamy ustanej i obrzęk albo guz na szyi. Jeżeli mamy któryś z tych objawów, jeżeli trwa on dłużej niż 3 tygodnie, bezwzględnie należy zgłosić się do lekarza. Przy wczesnym wykryciu szanse na wyleczenie i przeżycie wynoszą wtedy między 80% a 90%. W Polsce rocznie diagnozuje się 11 tys. nowych przypadków nowotworów okolicy głowy i szyi. Związane są ze spożywaniem alkoholu, z paleniem papierosów, z niewłaściwym odżywianiem się, ze złymi nawykami higienicznymi i z możliwością szerzenia się wirusa HPV, to są główne czynniki ryzyka tego nowotworu. Dostępne są coraz nowsze metody leczenia. Żeby operacje były mniej inwazyjne, wykorzystuje się przy nich roboty. Właśnie taki - wart ponad 14 mln zł - da Vinci trafił do Szpitala Wojskowego w Lublinie. Efekt naszego leczenia jest o wiele lepszy, to daje nam możliwości lepszego leczenia. To druga w Lublinie i 20. w Polsce placówka, w której wykonywane będą zabiegi przy użyciu tego robota. Złe wiadomości dla Donalda Tuska. Ponad 60% Polaków nie tęskni za rządami PO-PSL, kiedy premierem był obecny przewodniczący PO. Zaledwie 27,3% ankietowanych jest za. Z sondażu United Surveys dla "Wirtualnej Polski" wynika też, że czasy byłego premiera źle wspominają nawet wyborcy PO. Na pytanie "Czy tęsknisz za rządami PO-PSL, kiedy premierem był Donald Tusk?" twierdząco odpowiedział tylko co czwarty ankietowany. Odmiennego zdania jest prawie 62% Polaków. Nie, nie tęsknię za rządami Donalda Tuska. Jeśliby on rządził, musiałbym 3 lata pracować, a tak za rok przechodzę na emeryturę. - Czy tęskni pan? - Chyba pani żartuje. Tęsknoty za Donaldem Tuskiem w roli premiera nie zadeklarował żaden ze zwolenników PiS. Co ciekawe, dwie kadencje jego rządu dobrze wspomina zaledwie połowa - 51% - zwolenników opozycji. Polacy w 2022 roku mają wyraźny kontekst porównawczy na 4 podstawowych płaszczyznach: ekonomicznej, społecznej, infrastrukturalnej oraz inwestycji strategicznych. Niskie wówczas zarobki, wysoka stopa bezrobocia, emigracja młodych, przejęcie pieniędzy z OFE... Pieniądze, które są w OFE, nie są własnością Polaków. ...czy podniesienie wieku emerytalnego sprawiły, że od Tuska odwróciła się nawet część wyborców Platformy. Polacy do dziś ponoszą też ogromne koszty polityki gazowej Rosji, od której uzależnił nas Donald Tusk. Wtedy, kiedy rozmawiałem z premierem Putinem wiele, wiele miesięcy temu, to nie miałem wrażenia, aby Rosja miała jakiś szczególnie istotny interes, żeby tym gazem Polskę dociskać. On sam wielokrotnie łamał też złożone przez siebie obietnice. Być polskim premierem to jest stukrotnie ważniejsza rzecz dla mnie niż te potencjalne awanse europejskie. Mogę tylko potwierdzić, że nie wybieram się do Brukseli. Do Brukseli wyjechał 5 miesięcy później. Dziś próbuje odzyskać władzę, rozgrzewając emocje wyborców. Jest tak źle, jak przez lata w Polsce nie było. Człowiek, który jest pod wpływem emocji, gorzej pamięta. I to naprawdę tak działa. Oni chcą doprowadzić do tego, że ludzie będą na tyle niechętni obozowi władzy czy politykom z obozu władzy, że nie będą myśleli o tym, co tak naprawdę przyjdzie wraz z Tuskiem i co było wraz z nim. W momencie, gdy prezydent Andrzej Duda reprezentuje Polskę w Nowym Jorku podczas forum ONZ, byli prezydenci naszego kraju - Aleksander Kwaśniewski i Bronisław Komorowski - postanowili przypomnieć o sobie na - co było widać - sennym spotkaniu przedstawicieli opozycji. Celem - co nie zaskakuje - zjednoczenie przeciwników rządu i jego obalenie. Miało być tylko o bezpieczeństwie wschodniej flanki NATO, ale było jak zawsze. Ważne jest to, aby te listy były zwycięskie, aby odsunąć PiS od władzy. Trzeba opuścić to haniebne miejsce i przejść do głównego stołu, przy którym już kiedyś siedzieliśmy. Oferta opozycji chyba nudzi już ich samych, co dostrzegają wyborcy. Nie mają nic do zaoferowania i stąd próby zawarcia paktów, sojuszy, które mają ogólnie na celu właśnie obalić obecny rząd. W tej chwili, gdyby doszli do władzy, to jest katastrofa. Nie mogło być żadnego programu zarysowanego, ponieważ taki programu musiałby się składać tylko z jednego punktu, mianowicie z takiego, co zrobić, żeby pokonać PiS za wszelką cenę, to nie jest żaden program, prawda? Próbę zjednoczenia opozycji podjęło 2 byłych prezydentów. Instytut Bronisława Komorowskiego, moja fundacja, są wygodną płaszczyzną dla takiej dyskusji, ale także wiarygodną płaszczyzną. Wiarygodności w kontekście bezpieczeństwa NATO nie wzmacniają jednak dawne wypowiedzi byłych prezydentów. Przyjdzie taki dzień, kiedy Rosja - powtarzam - Rosja będzie w NATO. My chcemy inwestować w relacje z Rosją. Dziś inwestują w atak na tych, którzy przed Rosją ostrzegali. Ja nie słyszę żadnej odpowiedzi ze strony władz państwa polskiego na procesy, które w Europie się już dzieją. Na spotkaniu nie mogło zabraknąć Donalda Tuska, chociaż i tu zabrakło energii. Wszyscy chcemy, żeby Ukraina wygrała, my też musimy tę naszą konfrontację wygrać. Wplątanie wojny na Ukrainie do krajowej polityki bulwersuje, tym bardziej że Tusk tak zwracał się do Putina, kiedy ten już miał na rękach krew Czeczenów. Ja osobiście i mój rząd mamy intencje naprawy relacji polsko-rosyjskich, najważniejszą rzecz zyskaliśmy - elementarne zaufanie. Strategia, jaka przyjął Donald Tusk, Oni próbują udawać, że wszystko było inaczej. Zmieniła obraz ówczesnej Europy i nadała jej ton na wiele wieków. Bitwa pod Grunwaldem. Dziś jej muzeum zyskało nową siedzibę i to na miarę XXI wieku. Interaktywne sale, pola bitwy. Taka lekcja historii czeka nas w Stębarku na Warmii i Mazurach. To jeszcze średniowiecze, ale tu spotyka się z nowoczesnością. Historia dosłownie na wyciągnięcie ręki. Możemy wchodzić w interakcje z rycerzami, możemy ich niemal dotknąć, poczuć czy nawet z nimi porozmawiać. To jest muzealnictwo, jakiego w północnowschodniej Europie nie było. To jak podróż w czasie. Filmy w technice 360 stopni, interaktywna mapa z etapami wielkiego starcia pod Grunwaldem. Do tego będzie można dosłownie znaleźć się w sercu bitwy. Walki full contact, jak i walki drużyn rycerskich 5x5. Nowa siedziba muzeum daje nowe spojrzenie na wydarzenie sprzed 6 wieków i jeszcze bardziej skupia uwagę na bitwie, która wpłynęła na średniowieczną Europę. Dla nas, współczesnych, bardzo istotna jest historia, pamięć, pamięć o takich momentach konstytuujących naszą tożsamość, naszą wspólnotę, nasza suwerenność. To konsekwentnie prowadzona polityka historyczna. Dzięki niej powstają muzea i akcje promujące pamięć o bohaterach. IPN nagrodził właśnie laureatów konkursu "Niezwyciężone. Bohaterki Niepodległej". W tym roku są niezwyciężone, czyli panie, które zasłużyły się w walce o niepodległość, a także w wojnie polsko-bolszewickiej. Niezwykłe życiorysy uchwycone w filmach przez najmłodszych. Przyszedł ten pomysł na nagranie filmu, całą klasą zdecydowaliśmy się go nagrać. Końca dobiega także kolejna edycja BohaterON - kampanii promującej pamięć o powstańcach warszawskich. Na zgłaszanie kandydatów zostały 2 tygodnie. Śmiało można powiedzieć, że to najlepszy gracz w historii reprezentacji Polski. Robert Lewandowski został uhonorowany w Alei Gwiazd Piłki Nożnej przed PGE Narodowym. Aleja powiększyła się o 3 kolejne polskie legendy futbolu, bo razem z Lewandowskim swoje gwiazdy otrzymali byli reprezentanci - Jerzy Dudek, Łukasz Piszczek. Najbardziej rozchwytywany piłkarz na świecie. Polscy fani nie mogli przegapić okazji, by zdobyć autograf od Roberta Lewandowskiego. Na Stadionie Narodowym rozegrał z reprezentacją 22 mecze i strzelił 27 goli. Dlatego to właśnie tu, na promenadzie stadionu, tuż przy pomniku wielkiego Kazimierza Górskiego, kapitan reprezentacji odsłonił tablice z odciskiem swoich stóp, którymi strzelił setki goli. Jestem dumny z tego, że mogłem się znaleźć na Alei Gwiazd z tak wybitnymi postaciami przy takim stadionie, który cały czas chce reprezentować i cały czas chce na nim grać. Łukasz Piszczek w reprezentacji nie gra już od 4 lat. 66-krotny reprezentant kraju i ikona Borussi Dortmund też został wyróżniony na Alei Gwiazd Piłki Nożnej. Dla mnie wielki zaszczyt, że mogłem znaleźć się w gronie tak wybitnych polskich piłkarzy. Największą inspiracją dla młodych zawodników w Polsce jest Robert i oby to było jak najdłużej, mam nadzieję, że będzie mógł dalej reprezentować nasz kraj. On w reprezentacji zagrał ponad 60 razy. Jerzy Dudek, były gracz Liverpoolu i Realu Madryt podkreślał, że to wspaniałe uczucie znaleźć się w gronie osób, które wywarły duży wpływ na jego przygodę z piłką. W poprzednich latach na alei uhonorowano m.in. Jacka Gmocha, Pawła Janasa, Kazimierza Deynę, Włodzimierza Lubańskiego i Jana Tomaszewskiego. To zawsze inspiruje, pobudza wyobraźnię młodych piłkarzy i miejmy nadzieję, że za kilka lat ta aleja będzie jeszcze większa, będzie jeszcze więcej tych wybitnych postaci, co by świadczyło o sukcesach naszego zespołu. Na kolejny sukces nasz zespół ma szansę już jutro. W ramach Ligi Narodów zmierzy się na Stadionie Narodowym z Holandią. Dlatego ważne, by piłkarze utrzymali wysoką formę i mistrzowski poziom. Rosyjska napaść na Ukrainę jest de facto agresją przeciwko całemu światu. A każda agresja wymaga wielowymiarowej odpowiedzi międzynarodowej, z determinacją i bez wahania. Rosja musi zostać pociągnięta do odpowiedzialności za zbrodnie wojenne. Agresja Rosji narusza wszystkie fundamentalne zasady, na których opiera się ONZ. Taki przekaz płynie z Nowego Jorku, gdzie trwa 77. sesja Zgromadzenia Ogólnego Organizacji Narodów Zjednoczonych. "Wojna na Ukrainie to nie jest regionalny konflikt, to zarzewie światowego pożaru. Ta wojna dotknie i nasze, i wasze kraje" - tymi słowami na forum ONZ prezydent Andrzej Duda zwrócił się do światowych przywódców. O tym, jakie kroki podjąć przeciw Rosji, jak wspierać Ukrainę, mówił także amerykański prezydent Joe Biden. A jeszcze dziś wieczorem zostanie wyemitowane przemówienie prezydenta Ukrainy Wołodymyra Zełenskiego. Przed siedzibą ONZ jest Rafał Stańczyk, O czym jeszcze rozmawiają światowi przywódcy? Przedstawiciele państw prezentują swoje punkty widzenia. Rozmawiają tez nieformalnie. Najwazniesza jest wojna na Ukrainie. Dziś na forum ONZ lider USA podkreślił, że świat stoi przed wielkimi wyzwaniami. Prezydent ostrzegł też przed odradzającym się imperializmem. Rosja musi zostać pociągnięta do odpowiedzialności za zbrodnie wojenne. Bo jeśli będzie można realizować swoje ambicje imperialne bez konsekwencji, to wtedy ryzykujemy wszystko, to co symbolizuje ta instytucja. O potrzebie jedności społeczności międzynarodowej mówił Andrzej Duda. Nie ma już miejsca na "business as usual" z Rosją. Czasy "business as usual" definitywnie się skończyły. Zakończyła je Rosja przez swoją bestialską agresję na Ukrainę, przez złamanie zasad prawa międzynarodowego, przez brak poszanowania dla człowieka i dla życia ludzkiego. Polski prezydent przypomniał, że nie ma sprawiedliwości bez zapłacenia za dokonane krzywdy. Rosja winna jest Ukrainie reparacje wojenne, które będzie musiała zapłacić. Nie ma sprawiedliwości bez zadośćuczynienia. Dotyczy to każdego kraju plądrującego inny kraj. Dotyczy to dzisiejszych czasów, ale dotyczy to też niezałatwionych spraw z przeszłości. To ważny głos w debacie światowych przywódców, bo Polska stała się rzecznikiem koalicji pro-ukraińskiej - mówi politolog, profesor James Robbins. Przemówienie prezydenta Dudy było bardzo ważne. Nawiązał w nim do wielu aspektów wojny na Ukrainie, która jest nie tylko konfliktem regionalnym, ale ma wpływ na cały świat - na dostawy energii i żywności. Jest również możliwość, że ta wojna może przerodzić się w wojnę z użyciem broni atomowej. O godzinie 23.00 czasu polskiego planowane jest wystąpienie prezydenta Ukrainy Wołodymyra Zełenskiego, który mimo sprzeciwu Rosji wystąpi na forum wirtualnie. W Nowym Jorku są już premier i minister spraw zagranicznych Ukrainy. Jednym powodów naszej obecności w tych dniach w Nowym Jorku jest konsolidacja globalnej koalicji z uwzględnieniem krajów tzw. globalnego południa, by chronić świat przed krajami, które chcą go zniszczyć. Prezydent Andrzej Duda o kryzysie żywnościowym, bezpieczeństwie energetycznym, a także o sytuacji uchodźców rozmawiał dziś m.in. w sekretarzem generalnym ONZ Antonio Guterresem oraz wysokim komisarzem ds. uchodźców Filippem Grandim. Wczoraj spotkał się też z liderką wolnej Białorusi, Swiatłaną Cichanouską. Rosyjski bandycki atak i wojna na Ukrainie skutkuje wieloma problemami dla całego świata. To także kryzys żywnościowy, energetyczny. To wreszcie problem gwałtownie rosnących cen. I wszyscy doskonale zdają sobie sprawę z tego, że źródłem tych problemów jest zbrodnicza polityka Rosji i wojna za naszą wschodnią granicą. Wystąpienia światowych liderów w Nowym Jorku śledzi Marcin Tulicki. Które słowa, a może deklaracje, wybrzmiały w Nowym Jorku najmocniej? Sporo o tym, co już zostało zrobione. Przede wszystkim o pomocy militarnej. W czasie, gdy rosyjscy bandyci mordują na Ukrainie, za oceanem rozmawiają o tym najważniejsi tego świata. Decyzje o rozpoczęciu tej strasznej wojny podjęli w Rosji ludzie motywowani sentymentami imperialnymi. Co do tego, nikt, kto choć trochę zna i rozumie historię, nie ma wątpliwości. Polski głos w tej dyskusji ma podwójne znaczenie. Wojna toczy się tuż za naszą granicą. To raz. A dwa - to my wzięliśmy na siebie największy ciężar. Może wielu z państwa trudno w to uwierzyć, ale mimo tego, że przybyło do naszego kraju 6 mln uchodźców z Ukrainy i - jak szacujemy - około 2 mln przebywa w tej chwili, nie musieliśmy budować żadnego obozu dla uchodźców. Jeśli chodzi o pomoc humanitarną, jesteśmy absolutnym liderem. A jeśli wziąć pod uwagę wsparcie militarne dla Ukrainy - w pierwszej trójce. Po Stanach Zjednoczonych i Wielkiej Brytanii. USA przekazały znaczącą pomoc Ukrainie, w tym materialną, a także bezpośrednią gospodarczą. Zostało przekazane ponad 25 mld dolarów. Nasi sojusznicy także robią bardzo dużo. To, co dzieje się na Ukrainie, to nie jest tylko problem Kijowa. Ale całego świata. I właśnie taki głos - zdaniem ekspertów - musi tu, w siedzibie ONZ wybrzmieć. Zablokowanie portów spowodowało brak eksportu żywności, np. na Bliski Wschód i na Afrykę. Teoretycznie wszyscy zdają sobie z tego sprawę. W podobnym tonie wypowiadali się tu wszyscy przywódcy. Wszyscy mamy rolę do odegrania, aby położyć temu kres, ponieważ wszyscy płacimy za to cenę. Putin zrezygnuje z wojny i imperialistycznych ambicji tylko wtedy, gdy zda sobie sprawę, że nie może wygrać. W przypadku Niemiec i Francji, które mają potencjał finansowy, publicyści zadają sobie pytania o szczerość. Cóż z tego, że cała Europa bije się w pierś, przyznając, że to Polska miała rację, kiedy nie idą za tym żadne czyny. A same słowa to banał, ale do bólu prawdziwy - rosyjskich bandytów nie zatrzymają. Słowa, które padają w tym budynku, powinny mieć wpływ na realne działania. Ale warto pamiętać, że to tylko słowa. A politykę trzeba oceniać z perspektywy czynów. I tu jedni - jak Polska czy Stany Zjednoczone - w przypadku rosyjskiego ataku na Ukrainę od razu stanęli na wysokości zadania. A inni - delikatnie rzecz ujmując - stawiają na słowa, a nie czyny. Prezydent Andrzej Duda w Nowym Jorku wzywał także do jedności krajów Zachodu oraz wzmocnienia Organizacji Narodów Zjednoczonych. "Dziś ofiarą jest Ukraina, ale jeżeli rosyjski imperializm wygra, jutro może być nią dowolne państwo świata". Tak mówił prezydent. O potrzebie reformy ONZ mówią także m.in. Amerykanie. Wystąpienie prezydenta Andrzeja Dudy na forum ONZ to ostrzeżenie przed działaniami Rosji i wparcie dla Ukrainy, ale i równie silne wezwanie do wzmocnienia ONZ. 