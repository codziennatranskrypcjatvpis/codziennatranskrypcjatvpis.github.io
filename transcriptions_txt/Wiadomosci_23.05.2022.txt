Rosyjskie siły próbują otoczyć Siewierodonieck w obwodzie ługańskim. Gubernator regionu mówi, że okupanci chcą, by miasto podzieliło los Mariupola. Dobry wieczór państwu, Danuta Holecka, zapraszam na główne wydanie Wiadomości. Nie milkną echa wizyty Andrzeja Dudu w Kijowie. I apel prezydenta: To cały czas twarda polityka, bo tylko ta polityka może zatrzymać rosyjski imperializm. Polska niezależna od rosyjskiego gazu. To koniec kontraktu jamalskiego. Chcemy zachęcić inne państwa, szczególnie Unii Europejskiej, do podobnych zachowań, do wypowiadania wszystkich kontraktów. Radość jest ogromna! Kibicuję od 25 lat! ZAKSA Kędzierzyn-Koźle drugi raz z rzędu najlepszą klubową drużyną Europy! Ta moja gra żarła. Czego się nie dotknąłem, to prawie zamieniałem w punkt. Już 89 dni Ukraina stawia opór rosyjskiemu agresorowi. Najcięższe bitwy toczą się na wschodzie kraju, gdzie sytuacja jest wyjątkowo trudna. Prezydent Andrzej Duda w ukraińskim parlamencie. Na co zwracają uwagę? Przed wszystkim zwracają uwagę na słowa wypowiedziane przez prezydenta. Na słowa, które jasno określają, kto w tej wojnie jest katem, a kto ofiarą. Media podkreślają fakt, że prezydent Duda wielokrotnie podkreślał podmiotowość Ukrainy. Prezydent Andrzej Duda w ukraińskim parlamencie. Te zdjęcia obiegły świat podobnie jak słowa polskiego przywódcy. Nie ma mowy o żadnym negocjowaniu czy decydowaniu ponad głowami Ukrainy. Nic o was bez was, absolutnie - to żelazna zasada. Ukraińskie media mówią o historycznej wizycie. Ukraina broni nie tylko swojej ziemi, ale całą Europę od rosyjskiej agresji Niemiecka telewizja publiczna ZDF podkreśla, że polski prezydent przyjęty został oklaskami. Korespondent telewizji France24 cytował widzom słowa Andrzeja Dudy: Gazety i portale na całym świecie piszą o wizycie w Kijowie. Amerykański Wall Street Journal: Hiszpański El Diario: A to katarska Al Jazeera: Rosyjscy najeźdźcy nie złamali was. Nie udało im się to. I wierzę w to głęboko, że nigdy im się to nie uda. I chcę to powiedzieć z całą mocą: wolny świat ma dziś twarz Ukrainy. Padły ważne słowa, ale były też gesty solidarności, polsko-ukraińskiej przyjaźni. Przy wystąpieniu prezydenta Dudy widać było, że niektórzy deputowani mają problem z powstrzymaniem łez w oczach. Wołodymyr Zełeński dziękował polskiemu prezydentowi i Polakom za to, że od początku barbarzyńskiej inwazji Rosjan stanęli po stronie Ukraińców. Ukraińcy i Polacy jednoczą się w trudnych czasach, stają ramię w ramię. Wspólnie bronimy najważniejszych dla nas wartości: niepodległości, demokracji, wolności. Mimo że podczas wystąpień Andrzeja Dudy i Wołodymyra Zełeńskiego Rosjanie wystrzelili pociski w kierunku Kijowa, obaj przywódcy byli bezpieczni. Także na ulicach ukraińskiej stolicy. Ukraińska jednostka zabezpieczająca polskiego prezydenta była uzbrojona w karabinki GROT. Są używane przez żołnierzy państwa, które prowadzi wojnę, które w tej wojnie odnosi sukcesy. To jest najlepsza rekomendacja dla jakości naszego sprzętu. Polska wspiera Ukrainę i daje przykład Zachodowi. Jeżeli tylko Ukraińcy będą otrzymywali wsparcie, jestem głęboko przekonany, że są w stanie ostatecznie zwyciężyć, obronić swoją ziemię, wypędzić Rosjan. Mają nasze pełne wsparcie, bo walczą dziś nie tylko o swoje bezpieczeństwo. Rosyjskie siły próbują otoczyć Siewierodonieck w obwodzie ługańskim. Według władz regionu Rosjanie chcą zamienić miasto w drugi Mariupol. W Kijowie zapadł pierwszy wyrok w sprawie zbrodni wojennych. 21-letni Wadim Szyszymarin został skazany na dożywocie za zabicie cywila. Kijów zapowiada, że to dopiero początek, a takich procesów będzie o wiele więcej. Ciągły ostrzał na całej długości frontu. Większość pocisków i rakiet spada na obiekty cywilne. Sowiecka taktyka palenia ziemi. Dziś od 50 do 100 osób może zginąć na najtrudniejszym odcinku, na wschodzie naszego państwa. Bronią naszego kraju i naszej niepodległości, o której mówi cały świat. Ukraińcy bronią się zawzięcie - cios za cios. Nasi dzielni żołnierze odparli ostatniej doby 11 ataków wroga, zniszczyli 6 czołgów, 10 transporterów opancerzonych i 6 innych pojazdów. Kijów pokazuje kolejne dowody świadczące o technologicznym wsparciu Rosji przez kraje zachodniej Europy mimo nałożonego w 2015 roku embarga. W rosyjskich T-90M znaleziono francuskie systemy optyki, które zdaniem kijowa zostały wyprodukowane w Rosji na licencji, dzięki czemu Francuzi obeszli embargo. Od wielu lat Francuzi handlowali z Rosją bronią i ta śmiercionośna broń służy dzisiaj do zabijania i mordowania niewinnych kobiet i dzieci na Ukrainie. Każdego dnia odkrywane są kolejne ofiary rosyjskich zbrodni. Ofiary bombardowań, morderstw i gwałtów. Zgwałcili 8-letnią dziewczynkę. Byli przekonani, że są bezkarni, że za mordy i bestialstwo nie odpowiedzą. Ten proces i pierwszy wyrok dożywocia dla 21-letniego zbrodniarza są dowodem na to, że sprawiedliwość ich dosięgnie. Tak albo inaczej. Działając celowo, oddał kilka strzałów w głowę ofiary przez otwarte tylne lewe okno samochodu z jego osobistej broni automatycznej. Rosyjskie zbrodnie zaczynają chyba docierać do świadomości samych Rosjan. W akcie protestu dymisję złożył właśnie rosyjski radca przy ONZ. Przyczyną tej bezsensownej wojny jest to, że my Ukraińcy chcemy być częścią Europy, częścią europejskiej rodziny - stąd rosyjska agresja. Ukraińska armia przygotowuje się do kontrofensywy, choć w warunkach ciągłego zagrożenia atakami rakietowymi prowadzenie mobilizacji i szkoleń jest niezwykle trudne. Do tego dochodzą braki sprzętowe, bo chociaż chętnych do walki nie brakuje, muszą mieć czym walczyć. Teraz w Wiadomościach przenosimy się do szwajcarskiego Davos, gdzie trwa Światowe Forum Ekonomiczne. Na miejscu jest Michał Adamczyk. Do Davos przyleciało ponad 50 szefów rządów i przywódców różnych organizacji międzynarodowych z całego świata, ale bez Rosji, bo miejsce Rosji w Davos zajął Dom Rosyjskich Zbrodni, który jest tu widoczny i eksponowany na jednej z głównych ulic. Wyraźna jest też obecność Ukrainy, Polski i Trójmorza. Rozmowy w Davos obserwuje Damian Diaz. Powiedz, jakie scenariusze w związku z rosyjską inwazją na Ukrainie kreślą najbardziej wpływowi ludzie świata finansów i polityki? Uczestnicy forum zdecydowanie stawiają na to, że Ukraińcom uda się obronić przed rosyjską napaścią. To oznacza, że będzie można przystąpić do odbudowy kraju. Wiele wskazuje na to, że Polska i inne państwa Trójmorza będą odgrywały dużą rolę w tym procesie. Zorganizowany przez 10 instytucji i spółek Skarbu Państwa polski pawilon w Davos to miejsce spotkań z inwestorami z całego świata. Dla wielu z nich ważna jest kwestia sąsiedztwa Polski z Ukrainą. Takie pytania się właśnie pojawiają: jak bardzo bezpieczna jest Polska, żeby tutaj zainwestować. Więc jesteśmy tutaj po to, żeby powiedzieć: Polska jest bezpieczna. Jesteśmy krajem z dużym wzrostem gospodarczym. Oczywiście tak jak wszędzie w Europie jest inflacja, ale wierzymy, że przyszły rok już będzie lepszy. Europejskiej koncerny wyciągnęły lekcję z pandemii która przerwała łańcuchy dostaw i wywindowała ceny. Chcą przenosić produkcję z Azji bliżej rynków zbytu - np. do Polski. To spowoduje, że problemy, które dzisiaj firmy europejskie, gospodarka europejska przeżywa właśnie w związku z zakłóceniem łańcucha dostaw, mogłyby zostać złagodzone. Jutro z przedstawicielami największych globalnych koncernów i przywódcami państw będą rozmawiali prezydent i premier. Dziś wicepremier Jacek Sasin spotkał się z wiceprezesem Citibanku. Amerykanie chcą wziąć udział w przygotowaniu wielosektorowego planu transformacji energetycznej Polski, który mogliby częściowo sfinansować. Mieliśmy świetną rozmowę z wicepremierem o konsekwencjach wojny dla Polski, jej bezpieczeństwa energetycznego i finansowaniu transformacji energetycznej. Ustaliliśmy, że powinien powstać taki zintegrowany, krajowy plan inwestycji w energetykę, który byłby uzupełnieniem tych planów, które dzisiaj realizujemy. Dziś wyzwaniem transformacji energetycznej jest nie tylko walka z ociepleniem klimatu, ale stabilność dostaw. Europa boleśnie odczuwa m.in. konsekwencje błędnych decyzji o uzależnieniu gazowym od Rosji. Agresja Rosji na Ukrainę zachwiała fundamentami europejskiej architektury bezpieczeństwa. Z kolei Bliski Wschód i Afryka stanęły na krawędzi kryzysu żywnościowego, wywołanego kradzieżą ukraińskiego zboża i blokadą portów eksportujących towary rolne. Szkody dla globalnej gospodarki spowodowane imperialną polityką Kremla sprawiły, że do Davos nie zaproszono żadnego z rosyjskich polityków ani oligarchów. W miejscu, gdzie mieścił się zwykle rosyjski pawilon, jest wystawa dokumentująca rosyjskie zbrodnie na Ukrainie. To jest bardzo istotny sygnał pokazujący, że izolacja Rosji, izolacja do której bardzo mocno dążyła polska dyplomacja, rzeczywiście się realizuje, że Rosja nie jest już wpuszczana na te fora międzynarodowe. Uczestnicy Forum w Davos owacjami na stojąco przyjęli zdalne przemówienie prezydenta Wołodymyra Zełeńskiego. Znajdujemy się w punkcie zwrotnym historii. Jeżeli zwycięży brutalna siła, to wówczas nie będzie już sensu organizować takich szczytów jak choćby w Davos. Brutalna siła nie jest zainteresowana naszymi przemyśleniami, ona po prostu zabija. Według Zełeńskiego Ukraina potrzebuje 5 mld dolarów miesięcznie na odbudowę kraju po wojnie. W zorganizowanym pierwszy raz Domu Trójmorza w Davos trwa dyskusja, jak Polska i cały region będzie angażował się w ten proces rekonstrukcji. Największe zainteresowanie wśród uczestników Światowego Forom Ekonomicznego w Davos wzbudziło wystąpienie przywódcy, który jest dziś na ustach całego świata - prezydenta Ukrainy. Wołodymyr Zełeński połączył się z uczestnikami szczytu i zaapelował o całkowite zaprzestanie handlu z Rosją. Do tego samego tu w Davos namawia Polska. To właśnie polski rząd oficjalnie zerwał współpracę z Rosją i wypowiedział obowiązujące od 30 lat porozumienie w sprawie gazociągu jamalskiego. Jest to ostatni taki dokument kończący nasze relacje z Federacją Rosyjską. Przewidywaliśmy wypowiedzenie porozumienia już od dawna. Polska wypowiedziała umowę z Rosją o gazociągu jamalskim. Ten dokument był niezbędny do rozwijania współpracy między Polską i Rosją. Ale tej współpracy Polska nie zamierza kontynuować. Wierzę, że będzie coraz lepiej, że nasi ministrowie i biznesmeni wezmą przykład z prezydentów i będą patrzeć dalekowzrocznie i decydować odważnie. Niestety dla Polski nie była to korzystna polityka a agresja na Ukrainę pokazała, że także dla całej Europy Środkowo-Wschodniej. Dopiero inwestycje takie jak budowa gazoportu LNG w Świnoujściu, gazociągu Baltic Pipe i połączenia z systemami innych krajów sprawiły, że Polska mogła odciąć się od surowców z Rosji. Inwestycje, które były realizowane przez ostatnie kilkadziesiąt lat dzisiaj pozwalają nam rzeczywiście patrzeć z pewnym optyzmem jeżeli chodzi o kwestie zależności od surowców energetycznych z Rosji. W tym tygodniu minie pierwszy miesiąc bez dostaw gazu z Rosji. Jeszcze kilka lat temu taki scenariusz oznaczałby kryzys w Polsce i dramatycznie szybkie - opróżnianie zasobów magazynowych. Tymczasem dziś poziom zapełnienia magazynów jest wyższy niż przed dniem odcięcia surowca z Rosji. Gazu w Polsce nie brakuje i nie tylko nie brakuje go na bieżące potrzeby, ale też konsekwetnie tak jak obiecywaliśmy napełniamy magazyny. Te 92 procent pozwalają nam sądzić, że do końca maja te magazyny będą pełne. Takie działania sprawiają, że Rosja traci rynki zbytu swoich surowców. Do Davos wrócimy jeszcze pod koniec Wiadomości, by porozmawiać z premierem Mateuszem Morawieckim. Ogladaja państwo główne wydanie Wiadomości. Inwestycje zmieniają Polskę i napędzają gospodarkę. Donald Tuska po raz kolejny uderza w katolików. Do końca roku zostanie ukończonych 345 km ważnych szlaków drogowych w Polsce, cześć już jest gotowych. Najbliższa rodzina, aktorzy, ludzie sztuki, tłumy fanów i przyjaciół pożegnało Jerzego Trelę - twórcę setek ról teatralnych i filmowych oraz cenionego profesora i wychowawcę wielu pokoleń artystów. Msza pogrzebowa została odprawiona w krakowskim kościele ojców dominikanów. Legendarny aktor spoczął w podkrakowskich Leńczach w rodzinnym grobowcu. Z odejściem Jerzego Treli odchodzi epoka. Zostaje w nas puste miejsce, nie da się go zapełnić nagłym zastępstwem. To był nieprawdopodobnie piękny, wzruszający, prosty, skromny człowiek bez gwiazdorzenia. To był taki aktor, których już nie ma. Jurek był człowiekiem, który cenił i szanował słowo, ale przede wszystkim szanował drugiego człowieka. Brał odpowiedzialność za każde słowo. To jest po prostu wielka strata dla świata, ponieważ był to jeden z najwspanialszych ludzi. W rodzinnym Otwocku pochowany został inny wybitny aktor, reżyser, scenarzysta Ignacy Gogolewski - niezapomniany Antek Boryna z serialu "Chłopi". Zmarł w wieku 90 lat. Msza święta pogrzebowa odbyła się w Kościele Środowisk Twórczych w Warszawie. W ostatniej drodze wielkiemu aktorowi towarzyszyła najbliższa rodzina, licznie zgromadzeni artyści i przyjaciele oraz przedstawiciele władz państwowych i miejskich. Prezydent Andrzej Duda w liście do uczestników podkreślił, że Ignacy Gogolewski był jednym z najwybitniejszych przedstawicieli pokolenia, które po II wojnie światowej odbudowywało polski teatr. Natychmiastowy rozdział Kościoła od państwa - to zdaniem Donalda Tuska recepta na problemy w kraju. Po raz kolejny szef Platformy Obywatelskiej uderza w katolików, co zdaniem komentatorów jest zapowiedzią próby wzniecenia wojny religijnej przed przyszłorocznymi wyborami. Ja bardzo chciałbym uratować Kościół w Polsce. Donald Tusk w roli obrońcy Kościoła w Stargardzie. Tłumaczył, co dla dobra wierzących zrobi z Kościołem. Nie ma innej drogi niż jednoznaczne, natychmiast po wygranych przez PO wyborach, przeprowadzenie procesu oddzielenia Kościoła od państwa ze wszystkimi tego skutkami politycznymi i finansowymi. Hasłem rozdziału Kościoła od państwa operowali komuniści do 1989 roku, chcąc w ten sposób usprawiedliwić różne akty dyskryminacji wobec Kościoła. W Polsce na mocy konstytucji obowiązuje rozdział Kościoła od państwa, określany mianem przyjaznego. To najwyraźniej chce zmienić Tusk, według wzorców znanych na Zachodzie. Przykładem takiego nieprzyjaznego rozdziału Kościoła od państwa jest chociażby Francja, gdzie są usuwane symbole chrześcijańskie z miejsc publicznych, gdzie Kościół jest rugowany. Miejsca publiczne - czy to jest Sejm, czy to jest szkoła - powinny być wolne od symboliki religijnej. Antykatolicką kampanię szef Platformy Obywatelskiej rozpoczął kilka lat temu przed wyborami. Nie będziemy klęczeli przed księdzem! W partii znalazł naśladowców, trudno ukryć, zradykalizowanych. To jest uczciwa kara za to, co się stało, to znaczy musimy was opiłować z pewnych przywilejów, dlatego że jeżeli nie, to znowu podniesiecie głowę. Jako premier sam Donald Tusk chętnie brał udział w uroczystościach kościelnych pierwszej ławce. Przemawiał nawet z ambony. Księże prałacie, zacznę od słów podzięki... Dziś jako receptę na problemy obiecuje swym wyborcom walkę z Kościołem... Przeprowadzenie procesu oddzielenia Kościoła od państwa. ...grając światopoglądową kartą, jak już nieraz było przed wyborami. Po następnych wyborach to jedną z pierwszych decyzji będzie decyzja o zgodzie na związki partnerskie. Tyle że szans na spełnienie tych obietnic wyborcy Tuskowi wciąż nie chcą dać. Jak ostatnie wydarzenia wpłynęły na sondaże? Zobaczmy najnowszy przygotowany przez pracownię United Surveys na zlecenie Wirtualnej Polski. Na 1. miejscu Prawo i Sprawiedliwość, na które chce głosować 36,2% ankietowanych. To wzrost o 1,5 punktu procentowego. Spadek o 1,8 punktu procentowego notuje Koalicja Obywatelska, która może liczyć na nieco ponad 25% głosów. Dalej Lewica, na którą głos oddałoby 9,2% pytanych - tu lekki wzrost. Na Polskę 2050 zagłosowałoby 8,4% respondentów. To spadek o 0,9 punktu procentowego. W Sejmie znalazłyby się jeszcze PSL - Koalicja Polska z wynikiem 5,7% - wzrost o 0,7 punktu procentowego i Konfederacja z poparciem 5,2%. - spadek o 0,2 punktu procentowego. Ponad 10% badanych nie wie, na kogo odda swój głos. Brak wiarygodności i spójnego programu wyborczego to nadal problem Platformy Obywatelskiej i jej politycznych sprzymierzeńców. Wyborcy zarzucają opozycji także zmienność poglądów i brak konkretnych propozycji dla Polaków. Donald Tusk po powrocie do polskiej polityki nie zapewnił Platformie Obywatelskiej silnego wzrostu poparcia, dającego partii szanse na wygraną z Prawem i Sprawiedliwością. Ktoś, kto nie ma swojego programu, nie wie o co chodzi w polityce, czy jest politykiem? Mam daleko idącą wątpliwość. Wyborcy krytykują Donalda Tuska chociażby za postawę związaną z blokowaniem unijnych pieniędzy dla Polaków, i to w tak trudnym czasie wojny na Ukrainie. Jest takie polskie powiedzenie Nie **** we własne gniazdo. Działając poza granicami tracimy swoją twarz. Powinniśmy się wspierać albo co najmniej nic nie mówić. Powinni działać zgodnie z tym, co społeczeństwo mówi. Jak wynika z ostatniego sondażu pracowni Estymator dla Dorzeczy.pl ponad 48% zapytanych Polaków twierdzi, że jeśli przewodniczący Platformy Obywatelskiej wróciłby do władzy, to rządziłby w imieniu uprzywilejowanych elit. Myślę, że to jest słuszna intuicja respondentów tego badania, bo Donald Tusk jak rządził, to prowadził zawsze politykę uprzejmie nazwaną "transakcyjną". Wybierania mniejszego zła pomiędzy różnymi lobbys. Wtedy z wyborców, którzy zaufali PO, kpili sami ministrowie rządu Donalda Tuska. Dwa razy obiecać to jak raz dotrzymać. Wbrew obietnicom Platforma Obywatelska podnosiła podatki. Jesteśmy gotowi do decyzji, w tym do korekty, podwyższenia o jeden punkt procentowy VAT-u. Podniesiono też wiek emerytalny. To była decyzja Donalda Tuska! Zabrano pieniądze z OFE. Pieniądze, które są w OFE, nie są własnością Polaków. Gdyby były własnością Polaków, to każdy mógłby wycofać pieniądze z OFE. Kiedy Donald Tusk był premierem dało się odczuć arogancję władzy, a o takim wsparciu jak dziś w czasach kryzysu Polacy mogli tylko pomarzyć. Ja bym nic innego nie robił, tylko bym naciskał ten guzik "niskie ceny". Tylko takich guzików nie ma! Teraz są za to, jak podkreślają komentatorzy, kłamstwa i manipulacje, które jako sposób na pokonanie Prawa i Sprawiedliwości wprost przedstawił Janusz Palikot. To jest też takie przekonanie opozycji, że ona nie jest w stanie zmierzyć się na równym boju z obozem rządzącym. Powinna położyć program, powiedzieć jaki ma pomysł na Polskę, jaką ma propozycje dla Polaków i powiedzieć: wybierajcie. Zamiast tego mamy podstawianie nogi i nadzieje, że pomoc przyjdzie z zewnątrz, że zabiorą pieniądze i Polacy się wściekną i wyjdą na ulice. Donald Tusk swój stosunek do Polaków i polskości jasno określił już ponad 30 lat temu. Polskość to nienormalność. Zrobili to! Siatkarze Grupy Azoty ZAKSA Kędzierzyn-Koźle obronili tytuł najlepszej klubowej drużyny Europy! W finale pokonali włoski Itas Trentino 3:0. To kolejne trofeum ZAKSY, która w tym sezonie sięgnęła już po Puchar i mistrzostwo Polski. Siatkarze z Kędzierzyna napisali kolejną przepiękną kartę w historii polskiej siatkówki. Gramy! I znowu będzie w górze! Kamil Semeniuk! W finale pokonali naszpikowany gwiazdami Itas Trentino i zostali dopiero czwartym zespołem, który dwa razy z rzędu wygrał Ligę Mistrzów. Cieszymy się, że stworzyliśmy grupę ludzi młodą, ale która świetnie razem się zgrała, a w trudnych momentach i najważniejszych meczach tego sezonu pokazała doświadczenie i pewność siebie na najwyższym możliwym poziomie. Widać to było w końcówkach setów. Bo choć skończyło się 3:0, w każdej partii do końca były ogromne emocje. A kędzierzynianie wykorzystali dopiero siódmą piłkę meczową! ZAKSA kontrolowała przbieg spotkania, prócz tej bardzo nerwowej końcówki. Trento rzuciło wszystkie swoje siły, żeby im tego nie wyrwać, żeby im to zwycięstwo nie uciekło, ale nasi siatkarze zachowali zimną krew. Kosmiczny mecz zagrał urodzony w Kędzierzynie Kamil Semeniuk. Spokojnie! Tak jest! Zdobył aż 27 punktów na 74-procentowej skuteczności w ataku. Tak się potoczyło, że ta moja gra żarła. Czego się nie dotknąłem, to prawie zamieniałem w punkt, choć zagrywka mogłaby lepiej funkcjonować. Przywitanie w Kędzierzynie... Hej, Kędzierzyn! ... godne wielkich mistrzów. Radość jest ogromna! Kibicuję od 25 lat! Mam nadzieję, że za rok pojedziemy na kolejny finał! Oficjalna feta jutro. Potem kilka dni wolnego i początek przygotowań do najważniejszej imprezy roku. Wiemy doskonale, że za jakiś czas są mistrzostwa świata w Polsce i będziemy w szczególności patrzeć na tych zawodników, którzy tu dziś zrobili coś wielkiego. Dziękujemy i prosimy o więcej na mistrzostwach świata. Na koniec jeszcze zaproszenie do TVP Sport. O 20.30 rozpoczynamy transmisję Wielkiej Gali Ekstraklasy, podsumowującej pasjonujący miniony sezon. Najważniejszym wydarzeniem gali będzie rozdanie indywidualnych wyróżnień za ostatnie rozgrywki. Nagrody otrzymają m.in. najlepszy piłkarz i trener sezonu oraz strzelec najpiękniejszej bramki. Przypomnijmy: mistrzem Polski w sezonie 2021-22 został Lech Poznań, a w europejskich pucharach oprócz Kolejorza reprezentować nas będą Raków Częstochowa, Pogoń Szczecin i Lechia Gdańsk. Na "Gościa Wiadomości" z napisami zapraszamy do kanału TVP Info. 