Kolejna afera na szczytach unijnej w¾adzy. Szczeg#¾y ju¼ za chwil-. Jest 19.30, Micha¾ Adamczyk, witam państwa i zapraszam na Wiadomości. To jest gigantyczny skandal. Korupcyjna afera w Brukseli. Wiceprzewodnicząca europarlamentu zatrzymana. Zarzucają Polsce brak praworządności i korupcję, sami w tej korupcji toną. Gazoport pływający znacznie podniesie bezpieczeństwo Polski. Tym razem w Gdańsku - Polska ma mieć drugi gazoport. To są obiekty, które podtrzymują funkcjonowanie naszej gospodarki. Jestem pozytywnie nastawiona. Dam z siebie 100%. To już jutro. Laura Bączkiewicz zaśpiewa w finale Eurowizji Junior. Przyjechaliśmy, żeby zaprezentować nasz kraj jak najlepiej. Wiceprzewodnicząca Parlamentu Europejskiego zatrzymana przez policję w związku ze śledztwem dotyczącym korupcji i kupowaniem wpływów przez władze Kataru. To kolejna afera korupcyjna na unijnych szczytach i kolejne potwierdzenie, że brukselski szacunek do prawa to często tylko słowa. Śledztwo belgijskiej prokuratury dotyczy udziału w organizacji przestępczej, prania brudnych pieniędzy i korupcji, w którą zamieszane mają być władze Kataru. Wśród 4 aresztowanych są wiceprzewodnicząca Parlamentu Europejskiego Eva Kaili, jej partner, który był asystentem również zatrzymanego w tej sprawie europosła oraz sekretarz generalny Międzynarodowej Konfederacji Związków Zawodowych. Przeszukaliśmy 16 domów, zabezpieczyliśmy telefony i komputery. Pod jednym z adresów znaleziono 600 tys. euro. Właścicielka tej sumy będzie teraz musiała wyjaśnić, co te pieniądze robiły w jej domu. Prokuratura podejrzewa, że kraj Zatoki Perskiej wpływa na decyzje gospodarcze i polityczne Parlamentu Europejskiego, płacąc duże sumy pieniędzy lub przekazując drogie prezenty osobom mającym wpływy polityczne. Według mediów tym krajem jest Katar. Wypowiedź wiceszefowej PE uprawdopodabnia te informacje. Katar jest liderem praw pracowniczych, zlikwidował kafalę, wprowadził płacę minimalną. Wiceszefowa PE chwaliła Katar, który już wtedy mierzył się z wieloma zarzutami w związku z mundialem. Lecz po wygranych przez PiS wyborach w 2016 r. domagała się wszczęcia przez KE postępowania wobec łamania praworządności w Polsce. To jest gigantyczny skandal i bez oczyszczenia się instytucji europejskich rzeczywiście zarzucanie czegokolwiek jakiemuś krajowi zakrawa o śmieszność. Regularnie łamanie praworządności zarzuca Polsce Didier Reynders. Unijny komisarz sprawiedliwości sam jest oskarżony o korupcję i pranie pieniędzy. Ci, którzy najgłośniej krzyczą, zarzucając Polsce brak praworządności i korupcje, sami w tej korupcji toną. Rok temu francuski dziennik "Liberation" opisał, jak sędziowie TSUE, unijni urzędnicy i politycy brali udział w polowaniach i imprezach finansowanych przez lobbystów, m.in. w tym francuskim zamku. Unijne instytucje z tą wiedzą nie zrobiły nic. Jedyny przykład, gdy wobec oskarżeń korupcyjnych unijne władze zachowały się honorowo, to rok 1999 i dymisja niezamieszanego w skandal przewodniczącego KE Jacques'a Santera oraz wszystkich komisarzy. Ukraińcy nie mają wątpliwości - to wina Rosji. Tak o zestrzeleniu malezyjskiego Boeinga MH17 i samolotu z polską delegacją pod Smoleńskiem mówi w wywiadzie dla TVP Rusłan Stefanczuk, przewodniczący ukraińskiego parlamentu. Bliscy ofiar, przedstawiciele rządu, politycy Prawa i Sprawiedliwości jak co miesiąc oddali cześć tym, którzy rankiem 10 kwietnia 2010 zginęli w Smoleńsku. Ofiarom tragedii, wokół której wciąż jest wiele znaków zapytania, ale i coraz więcej głosów wskazujących na prawdziwych sprawców. Ataki czy inwazje na inne kraje, w tym katastrofa smoleńska, a także katastrofa samolotu MH 17 i to, co się dzieje teraz na Ukrainie, to wina Rosji. Holenderski sąd potwierdził - malezyjski boeing został zestrzelony rosyjską rakietą z terytorium okupowanego przez Rosję. W przypadku tragedii w Smoleńsku ustalenie przyczyn blokuje Rosja, przetrzymując wrak, ale słowa Rusłana Stefanczuka to kolejna ważna wypowiedź ze strony władz Ukrainy. No to jest taki morderca. 100%. Jestem przekonany na 100%, bo to akurat oni lubią robić takie symboliczne rzeczy. Wiemy co oznaczało dla was milczenie tych, którzy wszystko wiedzieli dokładnie, ale oglądali się na Rosję. Przemilczeć udział Rosji w tym, co wydarzyło się w Smoleńsku, chcieli posłowie opozycji, którzy nie poparli uchwały Sejmu w sprawie uznania Rosji za państwo terrorystyczne. Wtórująca im telewizja TVN twierdziła, jakoby biegli powołani przez polską prokuraturę nie znaleźli w ciałach ofiar w Smoleńsku dowodów na wybuch. Upraszczając, biegli uznali, że nie było wybuchu, a zatem nie było w smoleńsku zamachu. To manipulacja. W rzeczywistości prokuratura zadała biegłym jedynie dodatkowe pytania, nie rozstrzygając kwestii wybuchu. Ta wersja wciąż jest brana pod uwagę, a tymczasem kontrolerzy ze Smoleńska - decyzją warszawskiego sądu - są ścigani międzynarodowym listem gończym za celowe doprowadzenie do śmierci polskiej delegacji. Śmierć z całą pewnością z ręki Putina. Co do tego nie ma żadnej wątpliwości. Musimy pamiętać o tym, że Lech Kaczyński jednak był na liście wrogów osobistych Putina, a on z takimi wrogami rozprawia się takimi terrorystycznymi metodami. Że był do tego zdolny i że było mu to na rękę - nikt dziś już nie ma wątpliwości. Ponad 3000 żołnierzy dobrowolnej, zasadniczej służby wojskowej w całej Polsce złożyło dziś przysięgę. W sumie na taką formę służby zdecydowało się już ponad 15 tys. osób. Większość zostaje w wojsku jako żołnierze zawodowi. Polska armia coraz liczniejsza. Tylko dziś ponad 3000 żołnierzy dobrowolnej, zasadniczej służby wojskowej wypowiedziało słowa przysięgi. Wielkość wojska polskiego ma olbrzymie znaczenie, jeśli chodzi o odstraszanie agresora. Świadomi jesteśmy wyzwań, jakie stoją przed naszym krajem, doskonale wiemy, że władcy Rosji postanowili odtworzyć imperium zła. Na taką formę służby zdecydowało się już ponad 15 tys. osób, czyli znacznie więcej, niż zakładano. W przyszłym roku na ochotników będzie czekać 25 tys. miejsc. Tragiczny weekend w Tatrach. W rejonie Doliny Kondratowej i Szpiglasowej Przełęczy zeszły lawiny. Trwa akcja ratunkowa. Co najmniej 1 osoba nie żyje. Z powodu złych warunków atmosferycznych - gęstej mgły - ratownicy są pozbawieni wsparcia z powietrza. Niż Brygida przyniósł ochłodzenie, intensywne opady śniegu, zawieje i zamiecie śnieżne. Miejscowo temperatura spadnie do nawet -20 stopni Celsjusza. Temperatury ujemne zarówno w dzień, jak i w nocy utrzymają się przez co najmniej tydzień, a być może i dłużej, a jeżeli chodzi o opady śniegu, najbardziej intensywnych opadów śniegu spodziewamy się do poniedziałku. Najwięcej białego puchu przybędzie na południu - w górach nawet do pół metra. Od dziś do poniedziałku obowiązują ostrzeżenia meteorologiczne I i II stopnia przed intensywnymi opadami śniegu, zawiejami i zamieciami oraz silnymi mrozami. Trwa Weekend Cudów, czyli finał tegorocznej Szlachetnej Paczki. Wolontariusze pukają do drzwi najbardziej potrzebujących i przekazują pomoc przygotowaną przez darczyńców, która odpowiada na konkretne potrzeby. Te rodziny nie z własnej winy znajdują się w biedzie, to jest kwestia wypadku, choroby, niepełnosprawności, bardzo często takich rzeczy, które zdarzyły się z dnia na dzień. W tym roku pomoc trafi do ponad 15 tys. potrzebujących rodzin. Ci, którzy żałują, że nie przygotowali paczki dla konkretnej rodziny, mogą wesprzeć inicjatywę indywidualną wpłatą. Młodzi artyści odliczają już godziny do wielkiego finału Eurowizji Junior. W tym roku w Erywaniu Polskę reprezentuje Laura Bączkiewicz, która zaśpiewa utwór "To the Moon". Finał konkursu jutro o 16.00, ale głosować - także na Laurę - można już teraz. Trzymamy kciuki za dobry występ i dobry wynik. "To the Moon". To może być hit tegorocznej Eurowizji Junior. Reprezentantka Polski Laura Bączkiewicz ma szansę na sukces. Wow, było naprawdę bardzo wielkie. Bardzo mi się podoba, ta scena jest naprawdę bardzo duża i fantastyczna. Laura jest już po próbach jurorskich, a w sieci aż roi się od pozytywnych komentarzy. Nasza reprezentantka śpiewa po polsku i angielsku. Przyjechaliśmy przygotowani do tego, żeby zaprezentować piosenkę i Laurę, i cały nasz kraj jak najlepiej. Bo to przede wszystkim dobra zabawa, która bywa początkiem kariery na scenie. Czy Eurowizja jest trampoliną do prawdziwej kariery? Oczywiście, że tak. Przecież mamy Roksanę Węgiel, Wiki Gabor, ale mamy także Valentinę z Francji, mamy Destiny z Malty. Eurowizję Junior wygrała już Roksana Węgiel, a także Wiki Gabor. Znakomicie zaprezentowała się też Sara James. Wszystkie te gwiazdy swoją karierę zaczynały w TVP. Podobną drogę przeszła Laura. We wrześniu wygrała eliminacje w programie "Szansa na sukces. Eurowizja Junior 2022". Ma też na koncie udział w finale 5. edycji The Voice Kids. Teraz czas na podbój eurowizyjnej sceny. Ja jestem pozytywnie nastawiona i po prostu ja dam z siebie swoje 100%, będę się dobrze bawić. Pierwsze głosowanie już trwa. Do jutra do 15.59 na stronie vote.junioreurovision.tv można wysłuchać tegorocznych piosenek i wybrać 3 swoich faworytów. Co ważne, w przeciwieństwie do dorosłej Eurowizji, możemy też głosować na naszą reprezentantkę. Wystarczy wejść na stronę www.jesc.tv. II tura głosowania odbędzie się już w trakcie finału i w niej także możemy głosować na Laurę Bączkiewicz. Transmisja finału Eurowizji Junior jutro o 16.00 w Jedynce, TVP Polonia i TVP ABC. Za chwilę Wiadomości Extra, ale już na antenie TVP Info. Do Jedynki zapraszam ponownie na wieczorne Wiadomości o 22.35. Do zobaczenia. Będzie to trzecie spotkanie na mistrzostwach świata pomiędzy Anglią i Francją. W poprzednich dwóch Anglicy wygrywali - 2:0 w 1966 i 3:1 w 1982 roku. Francja przegrała tylko jedno z ośmiu ostatnich spotkań z Anglikami. Mbappe dziś 12 spotkanie w mistrzostwach świata. Pasjonujące będą pojedynki Mbappe z Walkerem czy Dembele z Shawem. Czas na hymny. Anglicy chcą powtórzyć sukces z 1966 roku, a Francuzi obronić tytuł sprzed czterech lat. Plan mają jedni i drudzy na ten mecz. Anglicy w ostatnich trzech spotkaniach nie stracili bramki. Francuzi tracili bramkę w każdym meczu na tym mundialu. Drużyna Francji jak Anglicy bez zmian. Mbappe pięć bramek i dwie asysty. Wspaniały jest jak na razie dla niego ten turniej. Griezmann na nowej dla siebie pozycji. Zobaczymy jak spiszą się dziś stoperzy drużyny angielskiej. Stawką ostatnie miejsce w półfinale mistrzostw świata. 