Kolejny ważny krok na drodze odszkodowań za niemieckie zbrodnie, bandytyzm, ludobójstwo, kradzieże, gwałty i zniszczenia podczas II wojny światowej. Szczegóły już za chwilę. Jest 19.30. Michał Adamczyk, witam państwa i zapraszam na Wiadomości. Domagamy się, aby te kwestie były uregulowane w umowie bilateralnej. Polska wzywa Niemcy do wypłaty reparacji. Takie uregulowanie pozwoli oprzeć relacje polsko-niemieckie na sprawiedliwości i prawdzie. Całe NATO musi nadal pracować nad odstraszaniem, tak żebyśmy wybili Putinowi z głowy jakąkolwiek chęć ataku. Sojusz przeciw rosyjskiej agresji. To nie jest przypadek, że w ciągu ostatniego półrocza tysiące ukraińskich żołnierzy czy oficerów zostało przeszkolonych w krajach NATO. Te początki człowieka homo sapiens były bardziej złożone niż wcześniej myśleliśmy. Ruszył noblowski tydzień, a wraz z nim kanał TVP Nauka. To jest odpowiedź TVP na oczekiwania bardzo dużej grupy widzów. Wiadomości zaczynamy od noty dyplomatycznej w sprawie reparacji od Niemiec. Podpisał ją szef polskiej dyplomacji Zbigniew Rau i została ona przekazana do Berlina. Polska domaga się rekompensaty za niemieckie szkody wyrządzone podczas II wojny światowej. Od dziś już oficjalnie. O polskiej walce o sprawiedliwość i zadośćuczynienie za niemiecki bandytyzm i ludobójstwo Krzysztof Nowina Konopka. Ten podpis oznacza, że Polska oficjalnie weszła na drogę starań o reparacje wojenne od Niemiec. Takie uregulowanie pozwoli oprzeć relacje polsko-niemieckie na sprawiedliwości i prawdzie, i doprowadzi do zamknięcia bolesnych rozdziałów przeszłości. Polski rząd wzywa Berlin, by rozliczył się ze skutków niemieckiej okupacji, poprzez wypłacenie odszkodowania za materialne i niematerialne szkody wyrządzone państwu polskiemu i jego obywatelom, a także zwrot dóbr kultury i rehabilitację zamordowanych działaczy przedwojennej Polonii w Niemczech. Polska szczegółowo udokumentowała swoje straty w opublikowanym 1 września raporcie. Oszacowano je na kwotę ponad 6,2 bilionów złotych. Domagamy się, aby te kwestie były uregulowane w umowie bilateralnej z Niemcami. Rząd niemiecki chętnie podkreśla, że współczesne Niemcy biorą na siebie odpowiedzialność moralną za zbrodnie. Ale jednocześnie od lat wbrew faktom powiela narrację, że Polska miała zrzec się praw do roszczeń reparacyjnych. Nie można powiedzieć, że historycznie się zgadzamy, że zrobiliśmy jakieś szkody, ale tak naprawdę kwestia ich naprawienia jest już poza nami, jest to jakiś rodzaj hipokryzji, dwulicowości. Polacy nie mają wątpliwości, że ofiary jakie poniosła Polska, straty jakie Polska poniosła, wymagają jakiejś formy rekompensaty. Teraz jest pytanie tylko w jaki sposób to zrobić, aby to było skuteczne. Rząd zapowiada - temat będzie poruszany przy każdej okazji i na każdym szczeblu. O reparacjach jutro będzie mowa podczas wizyty szefowej niemieckiej dyplomacji w Warszawie. Polska będzie przekonywać także opinię międzynarodową i współdziałać z państwami, których rachunki krzywd z Niemcami także nie są zamknięte, jak Włochy czy Grecja. Kluczowa jest jednak jedność polskiej klasy politycznej, a tej od początku brak. Im więcej sił politycznych istniejących w Polsce będzie się upominało o reparacje, tym prawdopodobieństwo sukcesu jest większe. Opozycja od początku dystansowała się od żądań reparacyjnych. Trzeba tu i teraz podejmować decyzję, a nie opowiadać tego typu fantazje i dyrdymały. Politycy PO cytowali wręcz stanowisko niemieckiego rządu. Niemcy o tym bardzo wyraźnie mówią, że ta sprawa - co potwierdzały dokumenty i historia - ta sprawa została zamknięta. Jako pokazują sondaże - dla ponad połowy Polaków sprawa nie jest zamknięta. PiS podkreśla: temat reparacji to nie tylko sprawa finansowego zadośćuczynienia przez Niemcy za swoje zbrodnie, ale też kwestia pozycji Polski w świecie. W polityce trzeba być silnym i trzeba dążyć do realizacji swoich interesów z całą determinacją. Czasem się uda, czasem się nie uda, ale kto nie walczy o swoją pozycję, ten nigdy tej pozycji nie będzie miał. 78 lat temu, po upadku powstania warszawskiego, Niemcy pędzili ze stołecznego Śródmieścia ludność cywilną do obozu przejściowego w Pruszkowie. Według ostatnich badań przez Dulg 121 przeszło około 450 tys. Polaków. Niemcy dopiero w opustoszałej stolicy zaczęli masowy rabunek i metodyczne wyburzanie miasta. Zagłada Warszawy była wynikiem bestialskiej niemieckiej metodyki. W trakcie i po upadku powstania wypędzali ludność stolicy do obozu w Pruszkowie. Około 450 tys. warszawiaków przeszło przez ten straszny obóz. Tam była Warszawa uciemiężona. Niemcy urzeczywistniali plan swoich władz. Każdego mieszkańca należy zabić, nie wolno brać żadnych jeńców, Warszawa ma być zrównana z ziemią Od początku wojny miasto krwawiło, jednak zagłada stolicy przyszła dopiero wtedy, gdy w opustoszałych murach Niemcy spokojnie mogli zacząć rabować i wyburzać. Budynki, które przetrwały, były plądrowane jeszcze przez Niemców, potem były palone, a na koniec były jeszcze wysadzane. Tak naprawdę kwartał po kwartale Warszawy był niszczony przez Niemców. Kradli wszystko, co miało jakąkolwiek wartość, co zostało zgromadzone przez pokolenia Polaków, przez polskie państwo. Komanda ogniowe, które Niemcy wysłały już do opustoszałej, pokonanej Warszawy, niszczyły dom za domem i przede wszystkim pamięć o polskiej kulturze, o polskiej niepodległości, o polskiej państwowości i o polskiej tożsamości. Bandycki plan w dużym stopniu został zrealizowany. W ciągu blisko 6 lat wojny Niemcy niszczyli budynki mieszkalne, zabytki, infrastrukturę i przemysł. Być może Berlin nie spodziewał się, że po 80 latach Polacy dokładnie wyliczą tylko te straty na ponad 797 mld złotych. Ta suma to jednak dopiero wstęp, bo niemieckie zbrodnie były o wiele straszniejsze. To, co widziałem na własne oczy, że tyle tych trupów leżało, że trzeba uważać, żeby się nie przewrócić. Niemcy wymordowali ponad 5 mln polskich obywateli. Mniej mówi się o rannych, zmuszanych do niewolniczej pracy czy porwanych około 200 tys. dzieci, które zostały zniemczone. Elżunia miała 2 latka, a Stefanek tylko 9 dni... Mordy, także na najmłodszych, odbywały się podczas setek masowych zbrodni w polskich wsiach. Był potworny jęk, potworny krzyk z tej stodoły. W obozach zagłady masowo byli mordowani polscy obywatele żydowskiej narodowości. Do Auschwitz najpierw byli zwożeni przedstawiciele polskiej inteligencji. Oni pierwsi byli więźniami obozów koncentracyjnych. Nie polskich. Nie nazistowskich. Niemieckich. Bo nazistowski, to co to jest? Manipulacje i mydlenie oczu kłamliwą polityką historyczną nie wstrzymało Polaków, by wyliczyć, jak wiele straciliśmy w wyniku niemieckich zbrodni. 6 bln 220 mld 609 mln złotych. To dług, który Niemcy mają do wyrównania z Polakami. Wszystkie państwa członkowskie UE, w tym także Polska, wezwały dziś do siebie ambasadorów Federacji Rosyjskiej. Stanowisko w sprawie jest jasne. Świat nie uznaje pseudoreferendów oraz aneksji terytorium Ukrainy. Nie ma zgody na groźby, akty terroru i bezprawie Rosjan. My także pana ambasadora wezwaliśmy, aby wyrazić nasze stanowisko wobec nielegalnych decyzji prezydenta Władimira Putina aneksji również nielegalnej terytoriów Ukrainy. Nikt nie ma wątpliwości, że Rosjanie na okupowanych terenach, pod lufami swoich karabinów, zorganizowali pseudoreferenda, by siłowo wcielić ukraińską ziemię do Federacji Rosyjskiej. Bezczelnych, nie mających nic wspólnego z rzeczywistością tłumaczeń putinowskiego ambasadora nie warto nawet przytaczać. Sytuacja w Rosji jest coraz mniej stabilna. Działania władz rosyjskich są coraz mniej przewidywalne. Skutki wojny wybiegają daleko poza terytorium Ukrainy. Tym bardziej nie milknie oburzenie, jakie wywołały słowa Radosława Sikorskiego, szefa polskiej dyplomacji w rządzie Donalda Tuska. Dziękuję USA. Uwiarygadniające kłamstwa kremlowskiej propagandy na temat zniszczenia rosyjsko-niemieckich gazociągów Nord Stream. To jest absolutnie działanie przeciwkopolskie, antypolskie i żaden Polak w ten sposób nie powinien postępować. Amerykanie wpis Sikorskiego wprost nazwali rosyjską dezinformacją. Popisał się niepotrzebną ekstrawagancją. A PO problemu nie widzi. Dlaczego on to zrobił? Nie wiem, ale wiem, że zrobił i mówienie, że to ekstrawagancja? Proszę państwa, mówienie, że to ekstrawagancja to jakby przyszedł na jakieś przyjęcie dyplomatyczne w slipkach. Z kolei opozycyjne media milczą. Jeżeli musi się do tego odnosić administracja Stanów Zjednoczonych, jeżeli ta wypowiedź obiega cały świat, naprawdę cały świat, Radosław Sikorski zdobył rozpoznawalność pewnie we wszystkich możliwych krajach, jakie są na świecie, to to jest coś więcej niż po prostu głupota. Ja mam takie pytanie, czy Radosław Sikorski znajdzie się na listach PO? Jak na razie Donald Tusk żadnych konsekwencji nie wyciągnął. Odpowiedzialna opozycja w takiej chwili powinna po prostu wyrzucić Radosława Sikorskiego. To jest związane z całą historią prorosyjskiej polityki prowadzonej przez obóz PO. To Donald Tusk, kiedy był premierem, chciał współpracy z Rosją taką, jaką ona jest. My z premierem Putinem przypilnujemy, żeby nikt w te tryby piachu nie sypał. A zdaniem ekspertów to m.in. te tryby napędziły rosyjską machinę zła. Moskwa nie rezygnuje z planów włączenia części ukraińskich terytoriów w skład Federacji Rosyjskiej. Dziś parlament tego kraju przyjął umowy dotyczące aneksji kilku ukraińskich obwodów. W Kijowie jest nasz korespondent - Tomasz Jędruchów. Co w praktyce oznacza ta decyzja? Rosjanie twierdzą, że kiedy umowy wejdą w życie, każdy atak na rosyjskich żołnierzy na terytorium tych obwodów będzie atakiem na Federację Rosyjską. Tymczasem ani Ukraina, ani żadne inne państwo na świecie nie uznało tej aneksji. Rosja nie kontroluje żadnego z tych obwodów. Ukraińskie kontruderzenie rozwija się co najmniej w 3 kierunkach, choć niektórzy mówią nawet o 5. Tuż po potwierdzeniu wyzwolenia Łymanu ruszyło natarcie na południowym odcinku frontu. W uderzeniu bierze udział 1. ukraińska brygada pancerna, w wielu miejscowościach ukraińskie siły wspierają lokalni partyzanci. Ludzie żyjący na terytoriach kontrolowanych przez Rosjan mają bardzo proukraińskie nastawienie. W tym wypadku jeśli biorą za broń, nie użyją jej z pewnością przeciwko siłom zbrojnym Ukrainy. Ukraińskie natarcie zmierza w kierunku Nowej Kachowki. Zajęcie tego miasta to odcięcie Rosjan w Chersoniu od zaopatrzenia. Wasz siedzący w bunkrze lider ogłosił utylizację - wybaczcie - mobilizację. Jednak w ciągu 7 miesięcy wojny powinniście zrozumieć, że nie oddamy wam nawet metra naszej ziemi. Ukraińcy wzywają Rosjan do wycofania, tak jak zrobili to w Iziumie i Łymanie - z tego ostatniego rosyjskie wojska uciekały pod ostrzałem artylerii. Tu na dezercję było już za późno. Jak podkreślają eksperci - najważniejsza jest ukraińska taktyka wojny manewrowej i oskrzydlającej. Ukraińcy walczą w stylu zachodnim - to nie jest przypadek, że w ciągu ostatniego półrocza tysiące ukraińskich żołnierzy czy oficerów zostało przeszkolonych w krajach NATO. Kraje Sojuszu wobec eskalacji gróźb ze strony Moskwy kierowanych po ogłoszeniu aneksji części ukraińskich obwodów zwierają szeregi. W specjalnej rozmowie z TVP Info były dowódca wojsk NATO w Europie wskazał kluczowy punkt doktryny Paktu. Bardzo istotne jest, by całe NATO, wraz ze wschodnią flanką, kontynuowało wzmacnianie zdolności odstraszania, tak by Putin był przekonany, że atak na NATO to nie jest dobra strategia. W wywiadzie dla amerykańskiej stacji ABC były szef CIA ostrzegł Kreml: NATO również może odpowiedzieć również w przypadku ataku jądrowego na Ukrainę. Sojusz ma zdolności, by konwencjonalnie zniszczyć wszystkie rosyjskie jednostki na Ukrainie i Flotę Czarnomorską. Oglądają państwo główne wydanie Wiadomości. Zobaczmy, co jeszcze przed nami. Dodatkowe 3 mld zł na rozwój pediatrii. Ponad 130 ofiar antyrządowych protestów w Iranie. Ceny energii w Europie wciąż powodują niepewność i wzrost inflacji. Na ich cenę mogłyby wpłynąć wspólne decyzje na poziomie całej UE, tych jednak wciąż brak. A Rosja wciąż próbuje destabilizować sytuację - nie tylko militarną, również gospodarczą. Kolejne transporty ze skroplonym gazem do Świnoujścia i gazociąg Baltic Pipe - 2 kluczowe dla bezpieczeństwa energetycznego Polski inwestycje ostatnich lat. Na koniec listopada gazociąg powinien uzyskać docelową przepustowość 10 mld m3 gazu. To ważna informacja nie tylko dla Polski. Europa zmaga się z niedoborem i cenami surowców. Rosja wstrzymała tranzyt gazu przez Austrię do Włoch. Niemcy z powodu braku dostaw wracają właśnie do elektrowni zasilanych węglem brunatnym. W przypadku Niemiec większa część produkcji energii jest generowana z gazu ziemnego, którego ceny są rekordowo wysokie i to też ma przełożenie na hurtowe ceny energii. To efekt wielu lat uzależnianie się od gazu z Rosji. Aby minimalizować negatywny efekt dla gospodarstw domowych w Polsce, rząd PiS wprowadza dopłaty do energii i zapowiada kolejne. Węgiel jest pewnym takim skrótem, symbolem wszystkich tych paliw, którymi się pali. Będą oczywiście dopłaty i będzie cały mechanizm obniżenia ceny węgla. Wicepremier i minister aktywów państwowych potwierdził, że do końca roku do Polski trafi 11 milionów ton węgla, zaapelował do wszystkich samorządów o zaangażowanie się w jego dystrybucję. Kwestia dystrybucji, dotarcia do wszystkich rodzin jest absolutnie kluczowa. Europa mierzy się ze skokiem cen energii. Tak koszt prądu w Europie wyglądał wczoraj. Najniższy był w Polsce, ale sytuacja związana z wojną i zagrożeniem ze strony Rosji wciąż powoduje niepewność i winduje ceny surowców. Do tego sabotaż rosyjsko-niemieckich gazociągów Nord Stream wciąż wywołuje zamieszanie i niepewność - Szwecja poinformowała o ponownym wycieku gazu z jednego z pęknięć. Ten wyciek z NS 1 i NS 2 to jest dobre podsumowanie tej polityki, to jest dobre domknięcie klamrą całej strategii energetycznej Niemiec. Po uszkodzeniu Nord Stream Norwegia w obawie przez możliwymi atakami i zagrożeniem ze strony Rosji zwiększa ochronę swoich instalacji wydobywczych i przesyłowych. Wsparcie do ochrony norweskiej infrastruktury wyśle też Francja, Niemcy i Wielka Brytania. Norwegowie są obecnie największym dostawcą gazu do Europy. Prezydent Andrzej Duda powołał nowych członków Krajowej Rady Radiofonii i Telewizji. Obecna kadencja członków Rady zakończyła się we wrześniu. W skład Rady weszła dziennikarka Marzena Paczuska i medioznawca dr hab. Hanna Karp. Krajowa Rada Radiofonii i Telewizji składa się z 5 członków powoływanych na 6-letnią kadencję. 2 wyznacza prezydent, 2 Sejm i 1 Senat. Rada ma stać na straży wolności słowa, prawa do informacji oraz interesu publicznego w radiofonii i telewizji. Ponad 3 mld zł na rozwój pediatrii. Pierwszy raz w historii tak duże środki popłynęły jednego dnia do kilkunastu miast w całej Polsce. W wyniku konkursu na pediatryczną infrastrukturę strategiczną placówki m.in. w Poznaniu, Gdańsku, Katowicach czy Wrocławiu otrzymały granty na rozwój. To wsparcie jakiego jeszcze nie było. Budowa nowych placówek, rozwój już istniejących i najnowocześniejszy sprzęt. To wielki dzień dla polskiej pediatrii - można powiedzieć, że dziś uruchamiamy ofensywę inwestycyjną. Ofensywę w ramach Funduszu Medycznego - inicjatywy prezydenta Andrzeja Dudy. Ponad 3 mld zł przeznaczonych na rozwój pediatrii znacznie przyśpieszy diagnostykę najmłodszych. Mam nadzieję, że na przestrzeni najbliższych lat rodzice i dzieci będą mogły z tego korzystać i wiele dzieci dzięki temu zostanie w Polsce wyleczonych, uratowanych. Pierwszy symboliczny czek na blisko 170 milionów złotych trafił do Górnośląskiego Centrum Zdrowia Dziecka. Będziemy mogli stworzyć osobny budynek, w którym zostanie zlokalizowany pierwszy na Śląsku oddział chorób zakaźnych dla dzieci. W Gdańsku powstanie nowoczesne kompleksowe centrum leczenia dzieci wymagających najbardziej skomplikowanego leczenia. Mamy lekarzy terapeutów, techników, pielęgniarki - to czego nam brakowało, to dobra infrastruktura. Wraz z nią pojawią się nowe możliwości - skorzystają nie tylko mali pacjenci. Dla przyszłych lekarzy to zdobywanie doświadczenia w najnowocześniejszych ośrodkach medycznych w Polsce. Będziemy mogli lepiej kształcić studentów, bo to przyciąga. Jak widzimy, że pracujemy w warunkach XXI wieku. Poprawi się leczenie także starszych pacjentów. 12 milionów dotacji z budżetu państwa pozwoliło na dokończenie budowy oddziału Śląskiego Centrum Chorób Serca. Otwarcie tego budynku umożliwiło przeorganizowanie całego szpitala tak, że nabrał on pełnowymiarowego nowoczesnego wymiaru. Minister zdrowia przekazał zarządzenie Centrum Śląskiemu Uniwersytetowi Medycznemu. Ponad 130 osób zabiły siły bezpieczeństwa podczas antyrządowych protestów w Iranie. Manifestacje zaostrzyły się po śmierci 22-letniej Masy Amini, która po zatrzymaniu przez tzw. policję obyczajową zmarła na komisariacie. Niewystarczająco zakryte włosy - to przyczyna zatrzymania 22-letniej Iranki. Na komisariacie młoda kobieta w niejasnych okolicznościach zapadła w śpiączkę i zmarła w szpitalu. Władze Iranu twierdzą, że kobieta miała mieć schorzenia kardiologiczne. Jednak pojawiają się informacje, że została brutalnie pobita. Kiedy Mahsa zmarła, Republika Islamska próbowała ją potajemnie pochować w nocy, bez wiedzy nikogo. Hidżab - czyli nakrycie głowy dla kobiet wyznających islam - dla Iranek staje się coraz bardziej uciążliwe. Od mniej więcej roku, od lipca zeszłego roku, trwa takie przykręcanie śruby, jeżeli chodzi o kwestie obyczajowe. Śmierć Mahsy Amini wywołała protesty w całym Iranie, które są brutalnie tłumione. Ludzie, którzy brali udział w zamieszkach, muszą być traktowani surowo. Do protestujących strzela policja. Na razie wiadomo o ponad 130 ofiarach, ale liczba zabitych z pewnością jest większa. Po części ze względu na ograniczenia telekomunikacyjne trudno jest ustalić dokładną liczbę ofiar i aresztowań. Irańskie władze jeszcze zaogniają sytuacje. W parlamencie politycy skandowali hasło: "policjo dziękujemy". W ten sposób chwaląc funkcjonariuszy - bandytów. Od 1979 r. mamy do czynienia z reżimem autorytarnym, czy też totalitarnym, mamy do czynienia z państwem, które swoją władzę i swoją legitymację opiera na represjach. Od kilkunastu dni irańskie służby odcinają Irańczykom dostęp do Internetu. Śmieć młodej kobiety wywołały protesty przeciwko irańskim władzom na całym świecie. W Ameryce, Europie czy Australii. Po prostu zabijają naszych braci i siostry na ulicy, ponieważ walczą o swoją wolność i podstawowe prawa, to wszystko. Coraz więcej Europejczyków stawia na konserwatywne rządy. Po Włoszech i Szwecji teraz Bułgaria wybrała centroprawicę. Mieszkańcy Europy mają już dość dyktatu z Brukseli i Berlina. Chcą obrony interesów narodowych i tradycyjnych wartości, a także wzmacniania bezpieczeństwa w obliczu zagrożeń ze Wschodu. Włochy... ...Szwecja... czy Bułgaria powiedziały "nie" lewicowo-liberalnym politykom. Wszędzie Tam wyborcy postawili na konserwatystów, a według sondaży także Hiszpanie, którzy mocno odczuli rządy socjalistów, mogą znowu mieć prawicowy rząd. Mój mąż ciężko pracuje, ale płacą mu niestety niewiele. Brakuje nam dosłownie na wszystko, z trudem wiążemy koniec z końcem. Włosi też mocno odczuli kryzys gospodarczy, ale mówią jeszcze o kryzysie wartości, dlatego postanowili coś z tym zrobić. Postawili na rządy konserwatystów. W końcu doczekaliśmy się zmiany, bo od wielu lat była tu stagnacja. Teraz jest nadzieja, że nowe władze będą realizowały to, co leży we włoskim interesie. Przyszła włoska premier Giorgia Meloni stanowczo sprzeciwia się nakreślonej w Berlinie koncepcji unijnego superpaństwa, mówi wprost o obronie interesów narodowych. Wstrząsy, które Europę dotykają, pokazują bankructwo tej polityki lewicowo-liberalnej, tego eksperymentu społecznego, no i skoro we Włoszech tak mocno jest to zadeklarowane w akcie wyborczym, to i w innych krajach najprawdopodobniej to się też ukaże. Przykład dała Polska. Wzmacnianie bezpieczeństwa, ostrzeganie przed zbrodniczą Rosją, pomoc Ukrainie, wreszcie sprzeciw wobec narzucanej z Brukseli i Berlina ideologii - wszystko to dostrzeżono także w innych europejskich krajach. To program prawicowy, konserwatywny, niepodległościowy daje dziś to, czego najbardziej potrzeba. Sprawne państwo, bezpieczeństwo, zdolność oparcia się potężnym presjom, chociażby presji migracyjnej. I ja myślę, że to jest taka recepta bardzo na czasie. Zwłaszcza, że czasy są dla Europy trudne. Walka z inflacją, nielegalna migracja i barbarzyńska Rosja to wyzwania, którym czoła musi stawić nasz kontynent. A teraz zarzuty gwałtu i to z bronią w ręku. Do tego mobbing. Wszystko w środowisku LGBT, a konkretnie tzw. Homokomando. Organizacji, która w statucie ma m.in. ochronę wolności i praw człowieka. Aferę ujawniło chyba najbardziej sprzyjające temu środowisku medium - "Gazeta Wyborcza". My przytaczamy tylko fragmenty. I to nie te najbardziej wulgarne, ale uprzedzamy - dalej są drastyczne. Gwałt z pistoletem w ręku. Mobbing i zastraszanie. To nie jest scenariusz filmu akcji tylko dla dorosłych. To wszystko miało wydarzyć się naprawdę. To i tak jeden z delikatniejszych opisów sytuacji sprzed zaledwie trzech tygodni. To fragmenty artykułu z "Gazety Wyborczej". Nawet Wyborcza, wspierająca środowiska LGBT, wydaje się bez względu na wszystko, postanowiła opisać te skandaliczne sytuacje. To, co się stało, mogło by doprowadzić do podważenia całej filozofii w ogóle "Gazety Wyborczej" i w ogóle tych środowisk, więc wolą sami to rozbroić i słusznie. Lepiej żeby załatwili to między sobą, tyle tylko, że dlaczego musieliśmy tyle lat słuchać, że jesteśmy nietolerancyjni, a nam tylko o to chodziło, żeby nie było agresji, żeby nie było przemocy. To organizacja, która w teorii zajmuje się m.in. ochroną wolności i praw człowieka czy przeciwdziałaniem uzależnieniom i patologiom społecznym. Mówimy w teorii, bo jeśli te zarzuty się potwierdzą, także to, że pokrzywdzony zgłosił się do zarządu organizacji, ale z niemal żadnym odzewem, to trudno mówić o tym, aby teoria szła w parze z praktyką. Linus to jeden z szefów Homokomanda. Później domniemany sprawca miał się wszystkiego wyprzeć. Te instytucje, które często mają usta pełne frazesów na temat wolności człowieka, tak naprawdę tę wolność znacznie ograniczają. Warto zwrócić uwagę na jeszcze jeden element. Ambasada niemiecka wspiera jeśli nie wszystkie, to prawie wszystkie sytuacje, w których po prostu można skrytykować państwo polskie. A jak widać, krytyka powinna spaść zupełnie gdzie indziej. W Sztokholmie ruszył tydzień noblowski. Na jego inaugurację przyznano nagrodę Nobla w dziedzinie medycyny. Zdobył ją Svante Paabo - biolog, specjalizujący się w genetyce ewolucyjnej. W Sztokholmie jest Marcin Czapski. Za co doceniono tego szwedzkiego naukowca? Komitet noblowski docenił jego dokonania w dziedzinie ewolucji człowieka. Odkrył genom, który występował u neandertalczyka, a potem przetransferował do przedstawicieli homo sapiens. Występuje też u ludzi współczesnych. Ojciec dzisiejszego laureata także zdobył nagrodę nobla w tej dziedzinie. Szwedzki biolog specjalizujący się w genetyce ewolucyjnej laureatem nagrody Nobla w dziedzinie fizjologii i medycyny. Jest to osoba znana w świecie nauki. No, może nie był wymieniany jako taki super kandydat, ale ta dziedzina, którą reprezentuje, niewątpliwie taką jest. Genetyka - królowa nauk. Svante Paabo dał początek nowej dyscyplinie naukowej - paleogenomice, zajmującej się analizą genów wymarłych gatunków. Człowieczeństwo zawsze intrygowało swoimi korzeniami. Skąd pochodzimy i w jakim stopniu jesteśmy spokrewnieni z tymi, którzy żyli przed nami. Badania Szweda były niczym podróż w czasie. Z tego wszystkiego wynika, że te początki człowieka homo sapiens były bardziej złożone niż wcześniej myśleliśmy, że mamy w sobie trochę Neandertalczyka. Nagrody Nobla przyznawane są od 121 lat. Nagroda Nobla jest nieprzewidywalna, dlatego, że zdarza się, że otrzymują ją naukowcy, którzy przeprowadzili swoje badania kilka albo kilkadziesiąt lat wcześniej, więc trudno przewidzieć, kto ją otrzyma. Wydarzenie ze Sztokholmu mogliśmy śledzić na żywo w TVP Nauka, który właśnie wystartował. Jesienna eksplozja wiedzy. To jest odpowiedź TVP na oczekiwania bardzo dużej grupy widzów. Opiera się na 4 filarach: na medycynie i naukach medycznych, przyrodzie i pokazywaniu piękna otaczającego nas świata, na technologiach i naukach ścisłych. Wciągające programy, filmy i dokumenty. To wszystko w nowym kanale. Oferta TVP rzeczywiście jest pełna. Już jutro poznamy laureata nagrody Nobla w dziedzinie fizyki. Transmisja w TVP Nauka od 11.00. Na Gościa Wiadomości z napisami zapraszamy do kanału TVP Info. 