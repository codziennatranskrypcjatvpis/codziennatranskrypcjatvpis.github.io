Donald Tusk chce nie tylko kneblować usta dziennikarzom i wprowadzać cenzurę, próbując zakazać emisji filmu dokumentalnego, nie chce też rozmawiać o swojej polityce zbliżania z Moskwą. Szczegóły już za chwilę. Jest 19.30. Michał Adamczyk, witam państwa i zapraszam na Wiadomości. Ruscy obiecali zawieszenie broni, ale nic z tego. Rosyjskie ataki zamiast zawieszenia broni. Kreml przejmuje dowodzenie nad białoruską armią. Australia walczy z powodzią. Wiele miejscowości - odciętych od świata. Sytuacja jest bardzo dynamiczna i niezwykle trudna dla mieszkańców. Jest pan mendą. Proszę bardzo, to jest dla pana. Posuwają się coraz dalej i przekraczają kolejne granice. Coś niesłychanie niepokojącego dzieje się w Polsce za sprawą polityków opozycji. 319. dzień rosyjskiej agresji przynosi wiele informacji z frontu. W obwodzie donieckim siły zbrojne Ukrainy robią postępy, ale ataki przeprowadzają także żołnierze Putina. W okolicach Sołedaru w obwodzie donieckim siły rosyjskie próbują otoczyć miasto. Trwają tam zacięte walki. Przenieśmy się do Odessy, skąd Piotr Kućma zbiera informacje o sytuacji w kraju. Co dzieje się w Sołedarze i na innych odcinkach frontu? Mimo rosyjskich szturmów - miasto pozostaje pod kontrolą Ukrainy. W Chersoniu wojska rosyjskie użyły amunicji zapalającej, która jest zakazana w miastach. Nie ma informacji o ofiarach. Doszło do kolejnej wymiany jeńców. Do kraju wróciło 50 Ukraińców. Wielu obrońców Azowstalu. Po niepokojących doniesieniach z okolic Bachmutu i Sołedaru Kijów dementuje informacje o rzekomym przejęciu miast przez rosyjskie siły. Ataki zostały odparte przez ukraińskie odwody. Ruscy obiecali zawieszenie broni, ale nic z tego. Nie czujemy tego ani nie widzimy. Mówili jedno, ale w rzeczywistości jest inaczej. Świąteczne życzenia złożył prawosławnym Ukraińcom prezydent Zełeński. Bardzo ważne jest, aby nadal pozostawać w nastroju, który panował dzisiaj. Radość ze wzmocnienia Ukrainy i osiągnięcia historycznej sprawiedliwości. Ukraińcy czekają na dostawy obiecanego przez Waszyngton, Paryż i Berlin sprzętu. To pomoc niezbędna, biorąc pod uwagę sytuację na froncie. Pomoc udzielana Ukrainie to potrzeby, jakie mają w tej chwili, i nasza zdolność do zapewnienia im tej pomocy, ale też spojrzenie na to, jak mogą potoczyć się teraz walki. Rośnie bowiem zagrożenie ze strony Białorusi - kolejne dostawy sprzętu i rosyjskich żołnierzy - oficjalnie w celu przeprowadzenia manewrów. Na połowę stycznia zapowiedziano ćwiczenia rosyjskiego i białoruskiego lotnictwa. Do tego Kreml ma szykować kolejną mobilizację - nawet pół miliona ludzi. Pamiętajmy o tym, że Rosjanie również szkolą swoje rezerwy osobowe. Jest ich ok. 180 do 200 tys., koło Kurska i nie tylko. Według analityków Łukaszenka w pełni współpracuje z Putinem, a faktyczne dowództwo nad białoruską armią przejęli Rosjanie. Stąd właśnie ożywienie w dostawach sprzętu, tak by Ukraińcy byli w stanie zabezpieczyć również północny kierunek. Obok tego pomoc trafia też do krajów wspierających Ukrainę - m.in. Polski. Chodzi o rekompensatę przekazania sprzętu wojskowego i dofinansowanie inwestycji w obronność. Filarem armii muszą być silne finanse. To właśnie dzięki naprawie finansów publicznych stać nas na to, aby dokonywać zakupów o skali do tej pory nieznanej. Bo mimo że Polska jest członkiem NATO, musi mieć potencjał zdolny do obrony, a najlepiej do odstraszania. Wzmacniamy polskie siły zbrojne, rozwijamy polskie siły zbrojne, a rząd koalicji PO-PSL likwidował jednostki WP na wschód od Wisły. Tylko w 2011 roku Zlikwidowano pułk w Suwałkach, dywizję z siedzibą w Legionowie, brygadę w Lublinie oraz batalion z siedzibą w Siedlcach. Są pierwsze wyniki kontroli cen w Chorwacji. Tamtejsi kontrolerzy ruszyli sprawdzić, czy po wprowadzeniu waluty euro handlowcy podnieśli ceny. Zgodnie z przyjętą w tym kraju ustawą przedsiębiorcy nie mogą tego robić, ale wielu z nich, aby uniknąć złamania przepisów, znacznie podniosło ceny w ostatnich dniach roku, tuż przed prowadzeniem wspólnej waluty. Pierwszy pełny weekend Chorwacji w strefie euro i strefie Schengen nie zostanie przez Chorwatów mile zapamiętany. Bo w sklepach wszystko zdrożało, a na granicach z Serbią oraz Bośnią i Hercegowiną utworzyły się gigantyczne kolejki samochodów do wjazdu do strefy Schengen. 16 godzin czekania. Katastrofa. Jak można w taki sposób wjeżdżać do Europy? Ta sytuacja zbiegła się z końcem weekendu i końcem okresu świąt prawosławnych, dlatego wszystko jest przepełnione. Znacznie większym problemem są droższe towary i usługi po wprowadzeniu euro. Rząd w Zagrzebiu, aby uniknąć podwyżek wprowadził ustawę zakazującą zaokrąglania cen w górę. Handlowcy, aby ominąć przepisy, podnieśli ceny tuż przed wprowadzeniem euro, jeszcze w kunach. Handlowcy podwyższyli ceny i to drastycznie. To było do przewidzenia, bo takie zjawiska mieliśmy na przykład w Słowenii. Kiedy Słoweńcy wprowadzili euro, stało się to samo, handlowcy wykorzystali sytuację. Takie podwyżki zapewne wpłyną na inflację, która w Chorwacji sięga prawie 14%. W pozostałych europejskich krajach inflacja ma w tym roku hamować. Ten proces zaczął się pod koniec ubiegłego roku także w Polsce. Dlatego Rada Polityki Pieniężnej na ostatnim posiedzeniu pozostawiła stopy procentowe na tym samym poziomie. Dużo jest negatywnych i pozytywnych elementów przyjęcia euro, ale główną stratą będzie spowolnienie tempa wzrostu gospodarczego, NBP zastrzega jednak, że w styczniu i lutym proces hamowania inflacji może być nieco zaburzony. Zawsze na początku roku ceny rosną. Wiadomo jednak, że inflacji w styczniu nie podbiją ceny paliw, bo te dzięki polityce cenowej Orlenu nie wystrzeliły w górę mimo powrotu stawek VAT do poziomów z początku ubiegłego roku. Choć Orlen został za to zaatakowany przez opozycję. Ten atak na Orlen to jest w interesie Rosji, dlatego że podpisanie umowy z Saudyjczykami odcina możliwość szantażu Polski na dziś i na przyszłość. Wysokie ceny paliw w Europie to efekt uzależnienia się od surowców z Rosji. Niemcy przez lata uzależniały Europę od surowców ze Wschodu i krytykowały Polskę za rozwój górnictwa. Dziś także Niemcy wracają do tego surowca. Po południu niemiecka policja usunęła aktywistów ekologicznych z jednej z wsi w Nadrenii Północnej-Westfalii. Za kilka dni ma tu ruszyć rozbudowa kopalni węgla brunatnego. Spada liczba wypadków drogowych na polskich drogach. Po raz pierwszy liczba ofiar - poniżej dwóch tysięcy. Tak mówią policyjne dane za 2022 rok. Eksperci wskazują: to skutek nowych, surowszych mandatów i poprawy stanu dróg w naszym kraju. Koniec długiego weekendu to zawsze wzmożony ruch na drogach. Tylko wczoraj doszło do 42 wypadków, w których zginęło 6 osób, a 47 zostało rannych. W Łódzkiem czołowo zderzyły się dwa auta. Na skutek tego wypadku fiat zapalił się, jego kierowca zginął na miejscu. Pod Słupskiem w wyniku wypadku nie żyje 19-letni pasażer. Kierowca stracił panowanie nad pojazdem i uderzył w drzewo po tym, jak nie zatrzymał się do policyjnej kontroli. Urządzenie wskazało 1,6 promila alkoholu, dodatkowo ten kierowca nie posiadał uprawnień do kierowania. W minionym roku na podwójnym gazie zatrzymano ponad 98 tys. osób. Stąd nowe przepisy zwiększające mandaty czy liczbę punktów karnych. Jest to ten czynnik, który charakteryzuje karę, a więc ten czynnik odstraszający, abyśmy takich wykroczeń nie popełniali. W 2022 roku doszło do ponad 21 tys. wypadków, w których zginęły 1883 osoby. To najmniej od lat. Mniej było też rannych. Niestety duża część ofiar to piesi. Pieszemu dalej zabrania się wkraczania przed nadjeżdżający pojazd i o tym piesi nie pamiętają, kierowca nie zatrzyma się w miejscu. Na polskich drogach jest coraz bezpieczniej. Wpływ na to ma kilka czynników. Wzrost świadomości społecznej, rozbudowa nowoczesnej infrastruktury drogowej, która wybacza część błędów kierowców. Łącznie tylko w ubiegłym roku przekazano do użytku 322 km bezpiecznych dróg, a będą kolejne. Tunel pod Świną, Via Baltica, Via Carpatia czy drogi ekspresowe jak S14. Oglądają państwo główne wydanie Wiadomości. Zobaczmy, co jeszcze przed nami. Iga Świątek, najlepsza tenisistka na świecie, najlepszym sportowcem minionego roku w Polsce. Tożsamość i trudne relacje Dolnego Śląska w serialu TVP "Dom pod Dwoma Orłami". Dziś Niedziela Chrztu Pańskiego, która w Kościele katolickim zamyka okres Bożego Narodzenia. Nie oznacza to jednak rezygnacji z wielu świątecznych tradycji, takich jak śpiewanie kolęd. Obrzęd pokropienia wodą święconą przypomina nam o przynależności do wspólnoty Kościoła. W rzece Jordan przyjął go także Jezus. Odtąd rozpoczyna swoją misję głoszenia Królestwa Bożego i naucza wiary i miłości do Boga. Chrzest to jeden z najważniejszych momentów w życiu chrześcijanina. Jest zaproszeniem, oczyszczeniem, odnowieniem człowieka żyjącego w grzechu, w błędach, zaproszeniem do świętości. Od niego się zaczyna wszystko, co potem ma kontynuację w wierze. Niedziela Chrztu Pańskiego kończy okres Bożego Narodzenia. Wciąż jednak, bo do 2 lutego, czyli święta Ofiarowania Pańskiego, śpiewamy kolędy czy zachowujemy w domu szopki. Jest w nas gdzieś to pragnienie, by ta radość z tajemnicy, że Bóg przychodzi do człowieka, że staje się człowiekiem, by w nas trwała. W Kaplicy Sykstyńskiej papież Franciszek ochrzcił dzieci pracowników Watykanu. Ten piękny zwyczaj wprowadził ponad 40 lat temu Jan Paweł II. Ojciec Święty w homilii podkreślił znaczenie i wartość modlitwy. Daje dzieciom siłę na całe życie. W dobrych chwilach pomoże dziękować Bogu, a w złych - znaleźć umocnienie. To grób Benedykta XVI w Grotach Watykańskich. Od dziś wierni mogą oddawać hołd zmarłemu 31 grudnia papieżowi. Pielgrzymi ustawiali się w specjalnej kolejce już od samego rana. Był dla mnie wyjątkową osobą. Wcześniej w tym miejscu znajdował się grób Jana XXIII, a także Jana Pawła II. Po prawie 2 latach od objęcia urzędu prezydent Joe Biden przyjedzie za 3 godziny na granicę amerykańsko-meksykańską. Problem nielegalnej imigracji to jeden z największych problemów USA. Tylko w ubiegłym roku strażnicy graniczni złapali 2 760 000 osób próbujących sforsować granicę. W El Paso jest Joanna Pinkwart. Jakie rozwiązania proponuje prezydent? Nowy pomysł administracji to m.in. 5-letni zakaz wjazdu do USA dla osób złapanych na nielegalnym przekraczaniu granicy. To także limit przyjęcia 30 tysięcy osób, które będą chciały ubiegać się o azyl. Pod warunkiem, że będą chciały to robić legalnie. Strażnicy graniczni obawiają się, że to może zaostrzyć problem. W nocy niemieckie służby w Zagłębiu Ruhry zatrzymały Irańczyka podejrzanego o planowanie zamachu terrorystycznego z wykorzystaniem broni chemicznej. Mężczyzna miał zdobyć truciznę z pobudek religijnych. Służby antyterrorystyczne Niemiec aresztowały 32-letniego mężczyznę pod zarzutem przygotowania ataku terrorystycznego o charakterze islamicznym. Zdaniem śledczych zatrzymany Irańczyk mógł należeć do sunnickiej islamskiej grupy terrorystycznej. Podczas akcji zatrzymany został również brat podejrzanego. Szefowa niemieckiego MSW poinformowała, że od 2000 roku władze w Niemczech zapobiegły 21 atakom islamistów. Australia Zachodnia zmaga się z ogromnymi powodziami wywołanymi przez cyklon tropikalny Ellie. Tysiące ludzi jest odciętych od świata - bez dostępu do czystej wody czy żywności. Do pomocy ruszyło wojsko. W niektóre rejony dostawy żywności i pomoc dociera tylko drogą powietrzną. Podobna sytuacja jest też w Kalifornii w USA. Fitzroy Crossing. Miasto liczące 1300 mieszkańców jest zupełnie odcięte od świata. Służby dostarczają tam żywność i wodę śmigłowcami. To najgorsza powódź w historii zachodniej Australii. Sytuacja jest bardzo dynamiczna i niezwykle trudna dla mieszkańców. A to za sprawą tropikalnego cyklonu Ellie, który przeszedł nad Australią Zachodnią. Pozostawił po sobie ulewne deszcze, a te doprowadziły do powodzi. Zniszczenia są ogromne, odbudowa może potrwać nawet kilkanaście miesięcy. Premier Australii zapowiedział pomoc dla powodzian. Współpracujemy z rządem zachodniej Australii i jesteśmy gotowi zapewnić wszelkie niezbędne wsparcie. Ulewy, powodzie i dodatkowo huraganowy wiatr także na drugiej półkuli. Ponad pół miliona odbiorców w Kalifornii w USA odciętych od prądu. Zginęło kilka osób, w tym dziecko. Na końcu tej dzielnicy jest dom, który został całkowicie wyrwany z fundamentów. Teraz stoi na środku ulicy, blokując dostęp do reszty sąsiedztwa. Gwałtowna aura związana jest "rzeką atmosferyczną", czyli ogromnymi ilościami pary wodnej znad oceanu, które w szybkim tempie przemieszczają się i powodują gwałtowne ulewy oraz z bombą cyklonową - to z kolei intensywne burze ciśnieniowe. Amerykańskie służby ostrzegają: to nie koniec. Mieszkańcy Kalifornii muszą przygotować się na kolejną rzekę atmosferyczną, która jutro przyniesie deszcz i śnieg. W czasie gdy polski rząd walczy o należne nam od Niemiec reparacje, europoseł Nowej Lewicy Bogusław Liberadzki sugeruje, by od ich kwoty koniecznie odliczyć tak zwane ziemie odzyskane. Komentatorzy mówią o niemieckiej narracji, gdyż podział ziem po II wojnie światowej nie był formą reparacji, Polska straciła ogromne tereny na Kresach Wschodnich, a odzyskane ziemie były zniszczone i wyludnione. Europoseł Bogusław Liberadzki z Nowej Lewicy - gość Wiadomości. Podczas rozmowy o należnych Polsce reparacjach zasugerował, że od kwoty, której domaga się Polska od Niemiec, 6 bilionów 220 miliardów złotych, należy odliczyć tak zwane ziemie odzyskane. Kwestionuję tę metodę wyliczenia, to są straty brutto. Ale w ramach tego, co zdarzyło się po II wojnie światowej, moim obszarem wyborczym jest Szczecin, Koszalin, Zielona Góra, Gorzów, więc te tereny wróciły do Polski. To jest element rekompensaty. Taki sposób myślenia o historii komentatorzy określają jasno. Wypowiedź posła Liberadzkiego jest absurdalna. Przykre jest to o tyle, że poseł Liberadzki mówi przekazem niektórych publicystów niemieckich i polityków niemieckich, którzy tego typu argumentów używają. Jest to absolutne kłamstwo. Przede wszystkim dlatego, że to nie przegrane Niemcy decydowały o podziale ziem, a trzy ówczesne mocarstwa: USA, Wielka Brytania i ZSRR na konferencjach w Teheranie, Jałcie i Poczdamie. Odebrano Polsce ogromne ziemie, Kresy Wschodnie, w zamian za co Polska odzyskała ziemie zachodnie. One były zniszczone, wyludnione, one były też zniszczone przez armię sowiecką, zdemontowano wiele fabryk, wywieziono to do Rosji. Polska odzyskała ziemie zniszczone przez Niemców nawet w 70 procentach. Myśmy dostali coś, co musieliśmy dopiero odbudować, wyremontować, doprowadzić do funkcjonowania, zainwestować. Mówimy tu o zyskach, kiedy mamy tak naprawdę cały czas rachunek strat. Ten podział ziem nie miał nic wspólnego z reparacjami. A przecież to Polska była najbardziej poszkodowana zbrodniczymi działaniami Niemców. Niemcy brutalnie wymordowali 6 milionów obywateli II Rzeczpospolitej, zniszczyli kraj, spalili, splądrowali dzieła sztuki i depozyty bankowe. I za swoje zbrodnie nie zapłacili do dziś. Oni po zakończeniu II wojny podjęli politykę wybielania swojej historii, zacierania pamięci o historii i uwierzyli w swoją własną propagandę. W przesłanej do polskiego MSZ nocie Niemcy informują, że nie zamierzają zapłacić reparacji. Polski rząd w tej sprawie prowadzi ofensywę dyplomatyczną na forum międzynarodowym. W programie telewizyjnym na żywo senator opozycji Jacek Bury obraża i atakuje prowadzącego program przyniesionym ze sobą ogórkiem. To niestety nie fragment kiepskiego kabaretu, ale rzeczywistość polskiej polityki w wydaniu opozycji, która chce przejąć władzę w Polsce. Senator i polityk Polski 2050 Jacek Bury był gościem programu "Woronicza 17" w TVP INFO. W pewnym momencie zaczął obrażać prowadzącego, następnie podszedł do niego i rzucił przyniesionym ze sobą ogórkiem. Jest pan swego rodzaju mendą. To jest dla pana. Dziękuję, ale zachowujecie się państwo niepoważnie. Chwilę później wyszedł ze studia. Jacek Bury jest nie tylko politykiem, ale także przedsiębiorcą. Od lat handluje warzywami - m. in. ogórkami - z Białorusi i Rosji. Nie przestał mimo bestialskiej inwazji Rosji na Ukrainę. Opozycja niewątpliwie dąży do zaostrzenia debaty publicznej, do sprawienia, żeby ta debata wymknęła się rozumowym kategoriom, to jest ich jedyna szansa, żeby zaistnieć. Wyzwiska i agresja ze strony polityka Szymona Hołowni. Do tej pory podobne zachowania można było obserwować przede wszystkim w Rosji. Ale i w Polsce politycy opozycji coraz częściej w agresywny sposób odnoszą się do swoich oponentów i ich wyborców. To inny senator opozycji - Wadim Tyszkiewicz - podburzający tłum, który zakłócał spotkanie prezesa PiS w Nowej Soli. Ja oczywiście nie kreślę krwawych czy czarnych scenariuszy, ale to wszystko może się wydarzyć. Musimy być przygotowani, jak trzeba będzie wyjść na ulicę. Taki przekaz walki za wszelką cenę i wszelkimi metodami politycy opozycji kierują do swoich zwolenników. Już dziś należy tworzyć listy dziennikarzy, artystów, naukowców itd., Co więcej język agresji i przemocy używany jest coraz częściej przez polityków, którzy w przeszłości sprawowali władzę. Przyjadą jacyś silni ludzie i go przekonają, że nie jest prezesem NBP. I którzy znów chcą rządzić. Gościa wyprowadzić z NBP-u. I ja to zrobię, ja to wam gwarantuję. Dostaję furii! Wychodzimy na pole, żeby się bić! trzeba mieć determinację, mięśnie i gotowość do poważnego starcia. Używanie takich słów obraźliwych, które mogą ludzi skłaniać do agresji, staje się elementem języka, który być może część widzów zaczyna stosować na co dzień, bo mówi to były premier, osoba licząca się w państwie. Coraz częściej dochodzi do ataków na biura polityków PiS. I także fizycznych ataków na polityków tej partii. Na światło dzienne wychodzą nowe fakty potwierdzające prorosyjską politykę prowadzoną przez Donalda Tuska i jego rząd. To materiały, które zacytowane zostały wczoraj na antenie TVP w debacie po filmie "Nasz człowiek w Warszawie". Do debaty został też zaproszony Donald Tusk, ale zaproszenie odrzucił. Chce za to sądownie zakneblować usta dziennikarzom i zakazać emitowania filmu dokumentalnego. "Nasz człowiek w Warszawie" i debata. Chcę powiedzieć, że jest to obraz prawdziwy. I o prorosyjskiej polityce byłego premiera. Polityce krok w krok za Berlinem. Tusk był zafiksowany na Berlin i bezgranicznie wierzył politykom berlińskim. W gruncie rzeczy to mu odpowiadało, że wychodził z założenia, że Polska musi odgrywać rolę łącznika, natomiast w żadnym przypadku nie podmiotu autonomicznego czy suwerennego. Donald Tusk chce zakazać emisji filmu. Ale rozmawiać o faktach nie chce. Odrzucił zaproszenie do debaty, w której światło dzienne ujrzały niewygodne dla niego fakty. To fragmenty materiału sporządzonego w 2010 roku przed wizytą ówczesnego szefa Biura Bezpieczeństwa Narodowego w Moskwie. Dialog z Rosją taką, jaką ona jest. Motto polityki Donalda Tuska, choć już wtedy wiadomo było, jaka jest Rosja. I co to znaczy robić interesy z Putinem. To już inny dokument. Raport Najwyższej Izby Kontroli. To jest szokujący dokument, opisujący to, jak negocjowano umowę gazową z Rosjanami bez jakiejkolwiek strategii negocjacyjnej, bez instrukcji negocjacyjnej. Rodzą się kolejne pytania. Na przykład dlaczego za rządów byłego premiera likwidowano jednostki wojskowe na wschodzie Polski? Rzeczywiście Tusk zagrał pewnym potencjałem bezpieczeństwa, w kategoriach polskiej racji stanu zrezygnował z podmiotowości Polski. Jak ważny jest potencjał militarny - widzimy dziś na Ukrainie atakowanej bez skrupułów przez Rosję Putina. Mamy do czynienia ze zwykłym bandytą, terrorystą i wszyscy, którzy się z nim układali, hodowali to zło. Donald Tusk należał do ludzi, którzy hodowali wielkie nieszczęście, którym jest dzisiaj wojna. Tusk rozmawiać nie chce. Żąda za to zakazu publikacji filmu "Nasz człowiek w Warszawie". Czyli w dużej mierze jego archiwalnych wypowiedzi. On nie chce odnosić się merytorycznie do pewnej rzeczywistości, chce po prostu zablokować. Nagle. Osiem miesięcy po premierze filmu. Trudno nie łączyć tego ruchu z polityką. Mamy przecież rok wyborczy. Celem jest, żebyśmy w momencie gdy Polacy dokonują wyboru, nie mieli wiedzy o tym, jaką politykę Donald Tusk prowadził. "Nasz człowiek w Warszawie" - tak Donalda Tuska nazwała rosyjska propaganda. Iga Świątek w plebiscycie organizowanym przez "Przegląd Sportowy" została polskim sportowcem roku 2022. Jest drugą tenisistką w historii, która wygrała w tym prestiżowym rankingu. Żaden polski sportowiec w zeszłym roku nie osiągnął tak wiele co 21-letnia tenisistka z Raszyna. Świątek wygrała wielkoszlemowe French Open i US Open, zagrała w półfinale Australian Open. Jedynie w Wimbledonie zakończyła zmagania przed ćwierćfinałem. Jej niekwestionowanym sukcesem jest także awans na 1. pozycję w rankingu WTA. Rok zakończyła z gigantyczną przewagą nad resztą konkurentek. Gra na światowych scenach i zachwyca. Właśnie spełnił kolejne muzyczne marzenie. Kamil Pacholec, finalista XVIII Konkursu Chopinowskiego, pod koniec roku wydał pierwszą płytę, ale pomysłów i materiałów jest na wiele więcej. O miłości do muzyki i nie tylko - Anna Olszak. Grę na fortepianie rozpoczął jako siedmiolatek. Na konkursie chopinowskim zachwycił delikatnością i muzyczną wyobraźnią. W grudniu kielczanin spełnił kolejne marzenie. Wystąpił na jednej z najbardziej prestiżowych scen - w nowojorskiej Carnegie Hall. Nie jest to proste wyjść na taką scenę i zagrać koncert, ale już jak wszedłem na scenę i zacząłem grać pierwsze dźwięki, to poczułem się jak w domu. I może w tym tkwi sekret, bo gra na światowych deskach nie jest już dla niego nowością. Japonia, Francja, Niemcy, Włochy, a za niespełna miesiąc - dwa recitale w Miami, gdzie rozpoczął studia doktorskie. Myślę, że to pozwoli mi rozwinąć skrzydła. Międzynarodowy konkurs chopinowski przyciąga najzdolniejszych muzyków z całego świata i otwiera nie tylko drogę do kariery. Kyohei Sorita był o włos od zwycięstwa. Ostatecznie zajął 2. miejsce. Amini Kobayashi swoją grą wywalczyła 4. pozycję. Znają się od dziecka. Oboje awansowali do ścisłego finału, ale nie to było ich główną nagrodą. Dwójka naszych chopinowskich laureatów z Japonii, gdzie Chopina kocha się jak nigdzie na świecie, wzięła ślub i spodziewa się dziecka. To będzie konkursowe dziecko - tak o tym myślimy. To najpewniej nie jedyny owoc tej miłości. Teraz planują jeszcze bardziej spełniać się jako muzycy - także w duecie. Lipiec roku 1997 i powódź tysiąclecia. To tło wydarzeń najnowszego serialu TVP "Dom pod Dwoma Orłami". Już dziś po Wiadomościach - kolejny odcinek. Losy trzech narodowości: polskiej, niemieckiej i ukraińskiej skrywane w poniemieckiej willi. To jest ogromny kawał czasu i naszego życia wspólnego - i to zachwyca. To nie jest historia jednego bohatera. To nasza wspólna historia. I wielka woda, która odkrywając bolesną przeszłość, zmusza do zadawania pytań. Może dać widzom do myślenia, jak ważne są nasze korzenie, jak ważne jest poznawanie swojej tożsamości, swojego pochodzenia. Serial "Dom pod Dwoma Orłami" to historia tożsamości Dolnego Śląska i trudnych relacji między narodami zamieszkującymi jedną ziemię od końca I wojny światowej do lat 90. XX wieku. Wchodzą w życie dorosłe, jak się skończyła I wojna światowa. Wtedy przychodzi II wojna światowa i rujnuje wszystko w sposób tragiczny. I nagle losy trzech rodzin, polskiej, niemieckiej i ukraińskiej, zaczynają się splatać. Już za chwilę w TVP1 kolejny odcinek. 