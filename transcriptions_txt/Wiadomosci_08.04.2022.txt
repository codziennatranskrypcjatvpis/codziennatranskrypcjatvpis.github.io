Kolejna zbrodnia wojenna dokonana przez Rosjan na Ukrainie. Wojska Putina zaatakowały dworzec kolejowy, na którym byli zgromadzeni cywile. Ostrzeliwane są też inne miejscowości na wschodzie Ukrainy. Dobry wieczór państwu, Danuta Holecka, zapraszam na główne wydanie Wiadomości. To przerażający atak, którego celem była niestety ludność cywilna. Dziesiątki ofiar, w tym dzieci, po rosyjskim ostrzale dworca w Kramatorsku. Nie da się Rosji ukryć tych zbrodni. Wojsko Polskie konsekwentnie podnosi swoje umiejętności, podnosi gotowość bojową. Własna armia i silny sojusz kluczem do bezpieczeństwa Polski. To co robimy pokazuje i uwiarygadnia to, że jesteśmy gotowi do obrony wschodniej flanki NATO. Izolacja Rosji wkrótce może sięgnąć kosmosu. Ich program załogowy zależy od tego, co zrobi Zachód i czy Zachód będzie chciał z Rosją współpracować. Rosyjscy mordercy zaatakowali rakietami balistycznymi dworzec w Kramatorsku, na którym znajdowały się tysiące osób próbujących uciec z ogarniętego wojna Donbasu. W wyniku ostrzału zginęło co najmniej 50 osób, a prawie 100 zostało rannych. W Charkowie jest nasz wysłannik Tomasz Grzywaczewski. Jak te wydarzenia komentowane są w położnym we wschodniej Ukrainie Charkowie? Dzisiejszy zbrodniczy atak na uchodźców w Kramatorsku potwierdza, że celem Rosjan jest zadawanie cierpienia mieszkańcom Ukrainy. W Charkowie nikt nie ma wątpliwości, że agresor z rozmysłem bombarduje niewinnych ludzi. Ostrzeliwane są dzielnice mieszkalne, słychać eksplozje na przedmieściach. Ta rakieta zabiła dziesiątki ludzi, dziesiątki okaleczyła. A napis na niej: "Za dzieci". Dworzec kolejowy w Kramatorsku. Na peronie był tłum, głównie kobiety i dzieci. Wszyscy czekali na pociąg, który miał ich wywieźć w bezpieczne miejsce. I to tam uderzyły dwie rosyjskie rakiety balistyczne krótkiego zasięgu typu Toczka-U. Kolejna, popełniona na oczach świata, rosyjska zbrodnia. Nie da się Rosji ukryć tych zbrodni, mimo że zaprzeczają, mimo że oskarżyli w tej chwili ukraińskie wojsko o ostrzał dworca kolejowego w Kramatorsku, są na to dokumenty i pomaga w tym również obserwacja satelitarna. Przez ostatnich 8 lat rosyjskie zbrodnie, popełniane w dwóch fejkowych, zamkniętych dla świata republikach - donieckiej i ługańskiej, były skrzętnie ukrywane. Teraz jednak, gdy Ukraińcy odbili północ kraju, świat zobaczył. Zdjęcia z Buczy. Tysiące zabitych ludzi, zakatowanych, z odrąbanymi kończynami, zgwałcone kobiety, zabite dzieci. Myślę, że to więcej niż... To jest po prostu ludobójstwo. Do tej pory zidentyfikowano około 200 ciał. Codziennie znajdywane są nowe. Tego mężczyznę znaleziono po tygodniu, z kulą w głowie. Poszedł do mamy zanieść jej jedzenie i przepadł bez śladu. Za co? Za co, się pytam, wzięli i zastrzelili go jak zwierzę? Bucza, Hostomel, Borodianka, przedmieścia Charkowa, Mariupol. Dziś Kramatorsk. Dowody rosyjskich zbrodni są skrupulatnie gromadzone i rejestrowane, a relacje naocznych świadków ich okrucieństwa i bestialstwa dokładnie spisywane. Także przez polską prokuraturę. Ukraińska prokurator generalna poprosiła nas o udokumentowanie zbrodni wojennych. Wówczas takie postępowanie zostało wszczęte, jest prowadzone, w ramach tego postępowania przesłuchano już blisko 1000 osób. Do Buczy pojadą polscy biegli, m.in. patomorfolodzy i specjaliści z zakresu balistyki. Postępowanie prowadzi międzynarodowy zespół śledczy z Polski, Ukrainy i Litwy. Nie ma takiej możliwości, żeby jakikolwiek zbrodniarz mógł ukryć swoją tożsamość lub ukryć swoją odpowiedzialność za to, co zrobił. By jednak go skazać i ukarać, Ukraina musi tę wojnę wygrać. Rosjanie na Ukrainie gwałcą, mordują dzieci, zrzucają bomby na szpitale, a wszystkim tym bez skrupułów chwalą się w telefonicznych rozmowach z najbliższymi. Służby wywiadowcze przechwytują też radiowe rozmowy rosyjskich żołnierzy. W jednej z nich Rosjanie rozmawiali o masakrze w Buczy. Rosjanie nie wstydzą się okradania Ukraińców. Przeciwnie. Dla wielu z nich to powód do dumy. To przechwycona przez ukraińską służbę bezpieczeństwa rozmowa telefoniczna, w której rosyjski żołnierz chwali się wojennymi łupami swojej żonie. Inny Rosjanin, też złodziej, zadzwonił pochwalić się zdobyczami do swojej matki. Kobieta dopytywała jeszcze, czy syn zabrał dla siebie jakiś telefon, ale ten z pogardą odparł, że nie interesują go dostępne w ukraińskich sklepach modele. Nie ma tam w ogóle mowy o patriotyzmie, męstwie, odwadze, o tym, żeby walczyć za rodziny, ale żeby jak najwięcej zyskać. Ze stoickim spokojem Rosjanie rozmawiają też ze sobą o mordowaniu niewinnych ludzi. Inny żołnierz opowiadał drugiemu o zbrodni swoich kolegów Buczy. "Zestrzelili kogoś z roweru". To fotografia zabitego rowerzysty. A to fragment rozmowy o mordowaniu cywilów. Służby przechwyciły też rozkaz, że rosyjscy żołnierze mają przesłuchiwać cywilów, a potem zabijać. To jest właśnie emanacja tej tzw. rosyjskiej duszy, czyli nieliczenie się z człowiekiem. Wszystkie przechwycone rozmowy będą dowodami rosyjskich zbrodni wojennych. O zbrodniach rosyjskich barbarzyńców świadczą zmasakrowane ciała cywilów odnajdywane w odbitych z rąk wroga miastach. Ale też ogrom zniszczeń, które pozostawili najeźdźcy. Szkoły, domy, szpitale, całe miasta niemal zrównane z ziemią. Ci, którzy przeżyli, stracili wszystko. Mariupol. Miasto ruin. Rosyjscy zbrodniarze nie dość, że mordują bezbronnych, to jeszcze po ich bestialstwie nie pozostaje niemal kamień na kamieniu. Tu zrujnowali 90% budynków. To mój dom, a właściwie to był mój dom, bo już go nie ma. Ale nie wyjadę. My przeżyliśmy i nasze trzy psy też. Kocham moje miasto, nawet teraz po bombardowaniu. Jeszcze 44 dni temu to było piękne, tętniące życiem miasto. Teraz na zrujnowanych przez rosyjskie bomby gruzach ludzie umierają z głodu i wycieńczenia. Rosjanie uczynili piekło z pokojowego, europejskiego Mariupola. Metodycznie niszczyli naszą infrastrukturę. Bucza. A raczej to, co zostało z miasta po miesiącu rosyjskiej okupacji. Ciała zamordowanych, zniszczone i ograbione domy, spalona ziemia. Zbombardowany Irpień. Kramatorsk w zgliszczach. Nawet się nie zorientujesz. Bum i w jednej chwili niczego nie ma, wszędzie gruzy. Rosyjscy najeźdźcy nie oszczędzają niczego. Niszczą szkoły, szpitale, budynki administracji, ulice. Całą infrastrukturę miast. Nawet cmentarze rozjeżdżają czołgami. Barbarzyńcy. Skala zniszczeń i ogrom ludzkiego cierpienia przeraża. Szokują zbrodnie na ludziach i barbarzyńskie niszczenie ukraińskich miast. Czernihów przed i po inwazji rosyjskich zbrodniarzy. Charków. Wysłannik TVP Tomasz Grzywaczewski, który dotarł do tego oblężonego miasta, pokazuje ogrom zniszczeń. Siedziba władz regionu charkowskiego w gruzach. Targ jeszcze w lutym tętniący życiem - dziś w ruinie. Jeszcze do niedawna na tym największym w Europie Wschodniej rynku Barabaszowo w Charkowie pracowało 15 tys. osób. W wyniku ostrzału rakietowego i artyleryjskiego całe to miejsce zostało zniszczone. Dzisiaj nie ma tutaj nikogo i nie wiadomo, czy kiedykolwiek na ten rynek powróci życie. Domem dla tysięcy ukraińskich uchodźców wewnętrznych zmierzających m.in. do Lwowa, są teraz takie, zbudowane z kontenerów, prowizoryczne schronienia. Lwów skupia się na przyjmowaniu uchodźców, ale nieprzerwanie przygotowuje się do walki. Zabytki i pomniki zabezpieczane są rusztowaniami i blachą, a budynki workami z piaskiem. Przed rosyjskim barbarzyństwem ukraińskie służby bronią nie tylko cywilów, ale też piękne wschodnioeuropejskie miasta. "Ta podróż jest wyraźnym znakiem poparcia dla Ukrainy" - powiedziała przewodnicząca Komisji Europejskiej Ursula von der Leyen, która wraz z delegacją dotarła do Kijowa na spotkanie z prezydentem Ukrainy Wołodymyrem Zełenskim. Tematem rozmów m.in. działania na rzecz wzmocnienia współpracy Ukrainy z UE. To światełko w tunelu dla Ukrainy. Tak o wizycie Ursuli von der Leyen mówią eksperci. Oprócz niej do Kijowa przyjechał szef unijnej dyplomacji Josep Borrell oraz premier Słowacji Eduard Heger. Gdyby nastąpiło tak, że ta wizyta nic by ze sobą nie przyniosła i nie zmieniłoby to nic w relacjach między Ukrainą a UE, to byłaby to porażka całej UE. Delegacja przyjechała też do Buczy - miejsca rosyjskich zbrodni na cywilach. To, co się tutaj wydarzyło, jest nie do pomyślenia. Widzieliśmy okrutne oblicze armii Putina. Widzieliśmy lekkomyślność i zimną krew, z jaką okupowali miasto. Cały świat opłakuje mieszkańców Buczy. Cel zbrodni dokonywanych na cywilach w wielu miejscach to przede wszystkim zastraszenie. Te zbrodnie mają charakter czystek. Czystek mających na celu wyeliminować potencjalny opór. Liczono, że Ukraina zostanie zajęta w około 50 dni. Myślę, że nawet w największych stolicach państw zachodnich nie zdawano sobie sprawy, że Ukraińcy będą tak dzielnie walczyć, zadadzą takie straty armii rosyjskiej. O znaczących stratach wypowiedział się rzecznik Kremla, który po raz pierwszy od początku wojny udzielił wywiadu zachodnim mediom. Pieskow nie podał jednak szczegółów. Według Sztabu Generalnego Sił Zbrojnych Ukrainy Rosjanie stracili około 19 tys. żołnierzy. Obecna inwazja pokazuje, że Rosję jak najbardziej można pokonać militarnie, jeżeli chodzi o takie starcie konwencjonalne, czyli starcie, gdzie używamy przede wszystkim normalnych sił zbrojnych. Normalnych, czyli można powiedzieć z wyłączeniem broni jądrowej. Ukraina musi dostać więcej broni i musi dostać cięższą broń, również broń ofensywną, jeżeli w ogóle chcemy mówić o wyparciu sił rosyjskich z terenu Ukrainy. To, co dzisiaj Ukraina dostaje, pozwala skutecznie się bronić, natomiast nie pozwala wygrać tej wojny. W celu wzmocnienia samoobrony Słowacja przekazała swoim sąsiadom systemy obrony przeciwlotniczej S-300. Sprzęt wojskowy o wartości prawie 40 mln dolarów przekazała też Australia. Przez lata Europa tylko przyglądała się rosyjskiej agresji i jej kolejnym zbrodniom. Zawierała kolejne polityczno-biznesowe układy. A Putina było stać na terroryzowanie kolejnych państw. Film Marcina Tulickiego "Nasz człowiek w Warszawie". Jutro po Wiadomościach. Chcemy dialogu z Rosją. Taką, jaką jest. Mamy do czynienia ze zbrodniarzem. Z bandytą. Donald Tusk zrobił dużo, żeby Putin coraz bardziej się rozzuchwalał. Coś razem osiągniemy ciekawego. W obliczu rosyjskiej agresji na Ukrainę jeszcze bardziej doceniamy sojusze, które są gotowe do obrony naszego kraju. NATO, a w szczególności US Army, zabezpieczają nas przed imperialnymi zapędami Putina. Polscy wojskowi cały czas współpracują i ćwiczą z najlepszą armią świata i zapewniają, że są gotowi do obrony. Szkolenie taktyczno-ogniowe na poligonie w Nowej Dębie to pogłębienie współpracy wojsk polskich i amerykańskich w warunkach zbliżonych do rzeczywistego pola bitwy. Trzeba aby Wojsko Polskie było dobrze wyszkolone. Trzeba aby Wojsko Polskie było liczne. Trzeba aby Wojsko Polsko było wyposażone w nowoczesny sprzęt i żeby Wojsko Polskie budowało konsekwentnie interoperacyjność z wojskami sojuszniczymi. To fundament obrony przed zagrożeniem ze Wschodu. To jest nasze najważniejsze zadanie i tutaj faktycznie nie ma żadnych różnic pomiędzy szkoleniem żołnierzy Stanów Zjednoczonych, a żołnierzy Żelaznej Dywizji, w tym 1. Brygady. Na podkarpaciu ćwiczą głównie pododdziały 18. Dywizji Zmechanizowanej oraz elitarnej 82. Dywizji Powietrznodesantowej US Army. Naszym głównym zadaniem jest obrona naszej ojczyzny. 18. Dywizja szkoli się po to, żeby jeżeli przyjdzie taka konieczność wypełnić swoje obowiązki. Żołnierze szkolą się na najnowocześniejszym sprzęcie. Z Javelinów będących postrachem dla rosyjskich czołgów korzystają wojskowi z 3. Podkarpackiej Brygady Obrony Terytorialnej. Chcemy około tysiąca żołnierzy przygotować do strzelania z Javelina, Część z tych żołnierzy dzisiaj miała okazję strzelać pociskami bojowymi. Stuprocentowe trafienia. W tym roku do Polski trafią jeszcze zakupione drony Bayraktar, które świetnie sprawdzają się w obronie Ukrainy. Do tego systemy Patriot czy pierwsze czołgi Abrams. Zbliżamy się też do momentu, kiedy nasi piloci będą bronić nieba za sterami F-35. Od kiedy Rosja powiedziała sprawdzam, nagle wszyscy rzucili się kupować amerykański sprzęt, wypróbowany w walce. Czyli ten kierunek, który Polska obrała też właśnie kilka lat temu, okazuje się w tej sytuacji słuszny. Dzięki zakupom najlepszego sprzętu pogłębiamy relacje z naszymi sojusznikami. Którzy gwarantują: Mamy święte zobowiązanie wynikające z artykułu 5., by bronić każdego centymetra terytorium NATO z całą naszą siłą. Siłą, która wielokrotnie przewyższa potencjał agresora ze Wschodu. To może być pierwszy sygnał do rozpoczęcia dyskusji o gruntownej reformie Organizacji Narodów Zjednoczonych. Zawieszenie Rosji w Radzie Praw Człowieka jest historycznym i bezprecedensowym ruchem, który jasno pokazuje, że nawet w tej instytucji Rosja nie ma czego szukać. Co więcej, na jaw wyszło, że dzień przed głosowaniem Rosjanie wysłali list z groźbami konsekwencji dla krajów, które choćby wstrzymają się od głosu. Wyrzucenie Rosji z Rady Praw Człowieka to historyczny moment. Nigdy wcześniej w ONZ nie uderzono pięścią w stół. A to, jak na warunki miejsca, w którym występowali dyktatorzy i tyrani z krajów takich jak Iran czy Libia, naprawdę duże wydarzenie. Kraje z całego świata głosowały za zawieszeniem Rosji w Radzie Praw Człowieka ONZ za jej poważne i systematyczne łamanie praw człowieka. Wspólnie wysłaliśmy mocny sygnał, że cierpienie ofiar i ocalałych nie będzie ignorowane. Rosyjscy delegaci do końca próbowali ratować skórę, bo ich dyplomatyczne wysiłki na Kremlu z pewnością się nie spodobają. Dość powiedzieć, że według kilku źródeł ambasadorowie różnych krajów z całego świata mieli otrzymać liściki z ostrzeżeniem, że brak sprzeciwu wobec wyrzucenia Rosji z Rady spotka się z konsekwencjami. Zawieszenie Rosji jest niezbędne, by w ogóle utrzymać jedność Rady Praw Człowieka i autorytetu Zgromadzenia Ogólnego w aspekcie ochrony praw człowieka przez ONZ. Po głosowaniu, w którym za zawieszeniem zagłosowało 93 krajów, a przeciwko zaledwie 24, Rosjanie próbowali nawet zrezygnować z członkostwa. Właściwie nie obchodzą mnie ci, którzy wstrzymali się od głosu. Obchodzi mnie to, że Federacja Rosyjska została zawieszona i bardzo niecierpliwie, niemal natychmiast po głosowaniu próbowała zrezygnować. Jak podkreślają eksperci, usunięcie Rosji z Rady Praw Człowieka to moment kluczowy w historii ONZ - po latach stagnacji być może dojdzie do jej fundamentalnej przebudowy. Niestety jest to zgniła organizacja, która już kilkunastokrotnie pokazała w historii, że nie jest w stanie reagować na sytuacje związane z konfliktami zbrojnymi Przykład, który w Europie pamiętają niemal wszyscy, to wojna w byłej Jugosławii i błękitne hełmy, które z ramienia ONZ miały stać na straży bezpieczeństwa cywilów. Ich ochrona skończyła się bierną obserwacją masakry w Srebrenicy, gdy tysiące ludzi błagających o ochronę było mordowanych na oczach żołnierzy sił pokojowych. Koncern Meta - właściciel Facebooka - opublikował raport, z którego wynika, że rosyjskie i białoruskie państwowe służby są bardzo aktywne w polskim Internecie, atakując polski rząd, wzywając do protestów i masowo rozpowszechniając kłamstwa na temat wojny na Ukrainie. O tym, że rosyjskie trolle są w polskim Internecie wyjątkowo aktywne, nie trzeba przekonywać. Teraz mamy na to nowe dowody. Władze Facebooka opublikowały kolejny raport o zagrożeniach w sieci, a w nim informacje o działaniach rosyjskich i białoruskich służb przeciw Polsce. Tu tylko jeden z wielu przykładów. Eksperci nie mają wątpliwości, że podobnych profili i grup jest znacznie, znacznie więcej. Tak naprawdę to wszystko, co jest wykryte, o czym się mówi w komunikatach medialnych, w pewien sposób jest to tylko wierzchołek góry lodowej. Polskie służby monitorujące cyberzagrożenia mówią wprost o masowej skali działań dezinformacyjnych ze strony Rosji. Dotyczą głównie wytwarzania pewnych napięć między Polakami a Ukraińcami, pokazywania polskiemu społeczeństwu, że przyjmując uchodźców uciekających przed rosyjską agresją szkodzimy sami sobie. Wcześniej te same konta suflowały przekaz o rzekomych błyskawicznych postępach rosyjskiej armii i rzekomych zbrodniach polskich służb na granicy z Białorusią. A przez ostatnie dwa lata te same profile prowadziły masową dezinformację w kwestii koronawirusa - przede wszystkim podważając sens szczepień. To jeden z wielu takich przykładów. Konto założone dwa lata temu, tuż po wybuchu epidemii, pod nazwą "Nie wierzymy w pandemię COVID-19". Ten sam profil trzy tygodnie temu zmienił nazwę na "Stop ukrainizacji Polski". Celem i przedmiotem tych działań jest całe nasze społeczeństwo. Francja szykuje się do I tury wyborów prezydenckich. Ta już w niedziele. Wszystko wskazuje na to, że potrzebna będzie dogrywka, bo różnice pomiędzy kandydatami są niewielkie. Obecny prezydent Emmanuel Macron traci w sondażach. Przedwyborcze sondaże wskazują na powtórkę sprzed 5 lat, czyli starcie Macron - Le Pen, jednak walka może być zdecydowanie bardziej wyrównana. Szanuję wszystkich Francuzów i to w co wierzą, ale jest taki duet, który promuje i popycha skrajnie prawicową agendę. Choć obecny prezydent wciąż jest na czele sondaży, to Marine Le Pen tylko zyskuje i ma silniejszą pozycję niż w poprzednich wyborach. Tym, którzy przestali głosować z powodu złości, rozczarowania, mówię: Rozumiem, ale to szansa, by znowu zostać obywatelem. A wysokim poparcie cieszy się też pisarz i publicysta Eric Zemmoure, który jest sensacją tegorocznych wyborów i który niezależnie od wyniku już zmienił francuską politykę. To jest Francja jutra. Francja, którą odzyskamy. Ta Francja jest krajem bez walki klas, walki rasowej, walki płci, bez wojny religijnej i domowej. Wśród najważniejszych tematów kampanii znalazły się problemy gospodarcze i migracja, a ostatnio rosyjskie zbrodnie na Ukrainie. Wojna na Ukrainie zdominowała ostatnie tygodnie kampanii prezydenckiej we Francji. Tradycyjnie bliskie relacje z Rosją uległy ochłodzeniu, nie ma jednak mowy o całkowitej zmianie francuskiej polityki i myślenia o Rosji. Prezydent Macron pozostaje jedynym zachodnim przywódcą, który regularnie rozmawia z Władimirem Putinem i to pomimo kolejnych rosyjskich zbrodni. We Francji jednak to mu nie szkodzi. Chodzi o to, żeby Putin nie był całkowicie izolowany.l To zagrywka psychologiczna, żeby izolacja nie przerodziła się w paranoję. W odpowiedzi na rosnącą zagraniczną krytykę, m.in. ze strony Polski... Z Hitlerem nikt nie negocjował. Negocjowalibyście z Hitlerem? Negocjowalibyście ze Stalinem? ...Macron wywołał kolejny skandal - tymi słowami. Kłamliwe słowa nie pozostały bez odpowiedzi. Francuski ambasador został wezwany do polskiego MSZ. To nie pierwszy taki atak na Polskę i nie pierwsza taka wpadka. To element bezpardonowej kampanii wyborczej we Francji. Niedzielna I tura niemal na pewno nie wyłoni zwycięzcy, Bruksela w najbliższych dniach pozwoli Polsce na wsparcie rolników w zakupie nawozów - tak zapewnia unijny komisarz ds. rolnictwa Janusz Wojciechowski. Dopłaty do nawozów to jedno z działań, które mają ograniczyć inflację, podbijaną o kilka punktów procentowych przez napaść Rosji na Ukrainę. Globalne ceny żywności są najwyższe w historii - alarmuje agenda ONZ ds. wyżywienia i rolnictwa. To skutek ataku Rosji na Ukrainę, która jest jednym z największych eksporterów zbóż i oleju słonecznikowego na świecie. Jednocześnie coraz droższy jest gaz, co przekłada się na ceny nawozów. Najgorszym wyjściem w tej sytuacji byłoby to, jakby rolnicy nie stosowali nawozów. Nastąpiłby spadek plonów. Dlatego rząd zamierza dopłacać rolnikom do nawozów. Na ten cel przeznaczył bezprecedensową kwotę 4 mld złotych. Wypłata pieniędzy wymaga zgody unijnej komisarz ds. konkurencji, która powinna go zaakceptować, bo Bruksela ogłosiła plan przeciwdziałania wojennemu kryzysowi. Wszystko wskazuje na to, że w najbliższych dniach ta decyzja zapadnie. Polski wniosek zostanie uwzględniony i pomoc dla rolników będzie mogła być udzielana. Podstawowym narzędziem walki z inflacją są stopy procentowe NBP. Po środowej zdecydowanej podwyżce wynoszą one już 4,5%. To wyższe raty kredytów, ale ograniczanie w ten sposób tej części inflacji jest teraz konieczne. Działania te przyniosą oczekiwany rezultat, choć nie od razu, bo oddziaływanie polityki pieniężnej na gospodarkę zawsze zajmuje sporo czasu. Opozycja atakowała prezesa NBP za jej zdaniem zbyt późne podwyżki stóp procentowych, co rzekomo miało umożliwić rozpędzenie się inflacji. Ta narracja upadła po tym, jak w marcu wzrost cen w Czechach, które szybciej podnosiły oprocentowanie, okazał się wyższy niż w Polsce. Opozycja zmieniła więc zdanie o 180 stopni i teraz chce zamrożenia rat kredytów lub nawet rynkowej stopy WIBOR. To nie jest dobry pomysł. On po pierwsze jest sprzeczny z zasadami prowadzenia polityki pieniężnej. Po drugie niweczy wysiłki NBP w celu ograniczenia inflacji. Wysiłki, które PiS ocenia dobrze. Prezes partii zapowiedział poparcie wniosku prezydenta o powołanie prof. Adama Glapińskiego na drugą kadencję. To będzie decyzja oczywiście wspierająca wniosek pana prezydenta. Za kadencji profesora Glapińskiego NBP podwoił rezerwy złota i w pandemii zapewniał płynność w systemie finansowym. UE na razie nie zamierza uderzać w rosyjskie surowce energetyczne. W ramach nowego pakietu sankcyjnego nie zdecydowano o wprowadzeniu embarga na rosyjski gaz czy ropę. Unijne sankcje mają dotyczyć rosyjskiego węgla, ale decyzją Niemiec embargo zacznie obowiązywać dopiero w sierpniu. To najczęstsze miejsce schronienia mieszkańców bombardowanych miast na Ukrainie - piwnice. Często Ukraińcy spędzają tu całe dnie bez prądu, wody czy ogrzewania. O ciepło w swoich domach nie muszą martwić się mieszkańcy UE, bo jej przywódcy nie planują zerwać z kupowaniem surowców energetycznych z Rosji. Jest niewielki krok do przodu, jeśli chodzi o zwiększenie sankcji, Polska o nie zabiegała. Niestety Niemcy próbowali, chyba skutecznie, przesunąć embargo na węgiel z Rosji. W piątym pakiecie sankcyjnym nie znalazło się embargo na surowce kluczowe dla rosyjskiego budżetu, czyli ropę i gaz, bo na to nie chcą zgodzić się Niemcy, Francja, Austria i Węgry. Jest zgoda na embargo na węgiel, ale to decyzją Niemiec wejdzie w życie dopiero w sierpniu, długo po okresie grzewczym. Trzeba działać tak, żeby Rosjanie wiedzieli, że agresja ich bardzo dużo kosztuje i bardzo dużo będzie kosztować. Europejskie gospodarki nie chcą uderzyć w surowce rosyjskie, bo przez lata nie zbudowano alternatywnych źródeł dostaw surowców. Także w Polsce przez lata dominowała polityka krótkowzroczności, np. dotycząca gazu z Norwegii. Mamy ważne kontrakty rosyjskie, to wiadomo, że my tego norweskiego gazu za dużo nie potrzebujemy i w związku z tym polski rynek jest mały dla Norwegii, żeby inwestować w tak potężne przedsięwzięcia, jakim byłby gazociąg. Takie myślenie sprawiało, że Polska nawet nie miała ambicji stawać się coraz bardziej znaczącą gospodarką w UE. Dopiero ostatnie lata to przeprowadzenie szeregu inwestycji o wieloletnim znaczeniu jak gazociąg Baltic Pipe, rozbudowa gazoportu LNG czy przekop Mierzei Wiślanej. To projekty, które zmienią polską gospodarkę na wiele lat, na co zwracał uwagę prezydent Andrzej Duda, wręczając Waldemarowi Budzie nominację na ministra rozwoju. Kiedy te wszystkie kryzysy będą wygasały, żebyśmy z nie mniejszym rozpędem niż to było wcześniej umieli iść na przód i umieli awansować także wśród krajów z naszej części świata, Europy, w ramach UE. Bo nie ma wątpliwości, że wojna na Ukrainie może zmienić gospodarczy i geopolityczny układ sił w Europie. Od klasy politycznej zależy, czy Polska z tego skorzysta, czy będzie zależna od innych jak w poprzednich latach. Agonia rosyjskiego programu kosmicznego ma jego twarz. Dmitrij Rogozin, szef Roskosmosu, znowu straszy, że działalność Międzynarodowej Stacji Kosmicznej będzie zagrożona, jeśli nie zostaną zniesione sankcje na agencję. To kolejna już groźba, która nijak ma się do rzeczywistości. Od 23 lat to orbitalne laboratorium krąży wokół Ziemi. Część segmentów jest rosyjskich, dlatego gdy nałożono na Rosję sankcje za napaść na Ukrainę, Dmitrij Rogozin z rosyjskiej agencji kosmicznej zagroził deorbitacją stacji. To nie jest takie łatwe jak Rogozin grozi. Rogozin lubi tak sobie wygrażać palcem, awanturować się na Twitterze. Np. w marcu wrzucił do sieci ten film, na którym Rosjanie zamalowują flagi USA i Japonii na rakiecie Sojuz. Odpowiedział mu amerykański astronauta Scott Kelly. Szef Roskosmosu odpowiada: Tweet szybko usunął, ale w Internecie nic nie ginie. Dmitrij, dlaczego usunąłeś ten tweet? Nie chcesz, żeby wszyscy zobaczyli, jakim naprawdę jesteś dzieckiem? Jeżeli ta współpraca by się zakończyła, to można powiedzieć, że Rosja by przestała być w zasadzie potęgą kosmiczną, bo tak naprawdę ich program załogowy zależy od tego, co zrobi Zachód i czy Zachód będzie chciał z Rosją współpracować. Na razie ta współpraca na stacji, mimo pohukiwań Rosjan, trwa. Niedawno rosyjscy kosmonauci przylecieli na nią - co znaczące - w niebiesko-żółtych kombinezonach. Szef Roskosmosu wydaje się być poza orbitą i wierzy, że Sojuzy jako jedyne są w stanie przewozić astronautów na Międzynarodową Stację Kosmiczną. A to amerykański statek kosmiczny, który 2 godziny temu wystartował na stację. To technologia firmy SpaceX Elona Muska. Już w 2014 roku, gdy Rosjanie weszli na Krym, NASA zaczęła współpracę z firmą miliardera. SpaceX zbudował swoją potęgę na tym, że Rosjanie się obrazili i grozili i w tej chwili widać, jaki to był dobry ruch, bo faktycznie Stany Zjednoczone są w stanie wynosić ludzi i sprzęt na orbitę. Kosmiczna zimna wojna, jak pokazuje historia, już raz przyczyniła się do upadku reżimu w Moskwie. NA GOŚCIA WIADOMOŚCI Z NAPISAMI ZAPRASZAMY DO TVP INFO. 