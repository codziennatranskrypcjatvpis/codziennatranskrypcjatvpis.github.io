Rosja sieje terror - na Ukrainie prądu brakuje nawet w szpitalach. Dobry wieczór, Edyta Lewandowska, witam państwa i zapraszam na Wiadomości, A oto co dziś w programie: Rosjanie z premedytacją bombardują infrastrukturę energetyczną. Rosyjska agresja utrudnia walkę z putinflację. Niemcy blokują wprowadzenie tej ceny maksymalnej. To nie jest status, który może usatysfakcjonować prawie 40-milionowy naród. Niemcy i polska opozycja chcą podporządkować Polskę Berlinowi? To jest droga między wolnością a zależnością. Zimę mamy, troszkę śniegu się przyda. Można się cieszyć pięknym widokiem. Zima wkroczyła do Polski - trudne warunki na drogach. Wciąż brak unijnego porozumienia w sprawie wysokości maksymalnej ceny gazu. Odpowiedzialni za energetykę ministrowie są coraz bardziej poirytowani propozycjami Brukseli, która w kryzysie energetycznym gra na zwłokę, przedstawiając bezsensowne propozycje. Bruksela proponuje maksymalną cenę gazu na poziomie 275 euro za megawatogodzinę. To ponad 2 razy więcej, niż obecnie wynosi rynkowa cena surowca, co oznacza, że ustanowienie takiego limitu nie miałoby żadnego wpływu na rachunki odbiorców. A przecież unijne porozumienie miało spowodować ich obniżenie. Uznaliśmy ten dokument za rodzaj żartu. To Niemcy blokują wprowadzenie tej ceny maksymalnej, efektywnej ceny maksymalnej. A przecież obecny szok na europejskim rynku gazu to skutek niemieckiej polityki uzależniania Unii od dostaw z Rosji. Polityki, w którą wpisywał się rząd Donalda Tuska. Dlaczego zarzucili projekt gazociągu bałtyckiego? Dlaczego chcieli podpisać umowę z Gazpromem do 2037 roku? Politycy PiS zasypują Donalda Tuska pytaniami w sprawach energetyki i klimatu, bo Platforma dziś zorganizowała konwencję na ten temat. Oni wszyscy od lat wypierają problem zagrożenia klimatycznego. Do 2030 roku o połowę zmniejszymy ilość energii produkowanej z węgla. Platforma nie tłumaczy jednak, w jaki stabilny sposób mogłaby tak szybko zastąpić konwencjonalną produkcję energii. Postulat PO zapewne oznaczałby też radykalne ograniczenie wydobycia węgla w momencie, gdy znów jest na niego ogromne zapotrzebowanie. Nie padły tam żadne konkrety. Były tam wyłącznie rytualne zaklęcia, które znamy już od dawna. PiS przypomina, że rządom PO nie udało się doprowadzić do budowy elektrowni jądrowej, a moce produkcji zielonej energii zwiększały się znacznie wolniej niż obecnie. W 2014 roku podjęto decyzje o dzisiejszym kształcie systemu handlu prawami do emisji CO2. Donald Tusk, Ewa Kopacz i pan Rafał Trzaskowski zaakceptowali gigantyczny parapodatek, który pojawia się w naszych rachunkach. Polska rodzina płaci z tytułu właśnie tego podatku ponad 1200 zł. Tusk dziś stara się kreować na ekologa, ale nie może nawet pochwalić się sukcesami w walce o czyste powietrze. Dlaczego w przypadku pojawienia się problemów ze smogiem podnoszono normy zanieczyszczeń w taki sposób, aby nie były one przekraczane? Ja przypomnę, szanowni państwo, również w tej sprawie zapadł niekorzystny dla Polski wyrok TSUE. Tymczasem obecny rząd i państwowe spółki inwestują w reaktory jądrowe, a także nowe źródła energii. Orlen na Mazurach buduje pierwszą w Polsce biometanownię i planuje 3 kolejne. To zmieni całkowicie z czasem nasz bilans, jeżeli chodzi o zakupy gazu. To zdecydowanie poprawi nasze bezpieczeństwo. Według Orlenu w Polsce z odpadów rolniczych można wytwarzać do 8 mld m3 metanu rocznie. To 2 razy więcej, niż wynosi krajowe wydobycie gazu ziemnego i blisko połowa rocznego zapotrzebowania kraju. Na Ukrainie trwa przywracanie dostaw prądu, wody i ciepła po wczorajszym zmasowanym ataku rakietowym przeprowadzonym przez rosyjskie wojska. W Kijowie jest nasz korespondent Tomasz Jędruchów. Co już udało się naprawić ukraińskim służbom? Do sieci energetycznej udało się podłączyć wszystkie obwody. Nie oznacza to, że każdy ma prąd. I jako pierwsze wznowiono dostawy energii dla szpitali. Budynki mieszkalne są przyłączone na bieżąco. Szczyt szefów rządów państw Grupy Wyszehradzkiej w słowackich Koszycach i jednomyślne ustalenia w sprawie rosyjskiej agresji na Ukrainę. To pierwsze spotkanie premierów państw Grupy Wyszehradzkiej po niemal 9 miesiącach przerwy. Uzgodniliśmy w długiej rozmowie w osiem oczy wszystkie najważniejsze tematy z kilkoma pozytywnymi konkluzjami. M.in. wspólnym wezwaniem Komisji Europejskiej do większego zaangażowania w pomoc uchodźcom z Ukrainy, którzy trafiają do krajów członkowskich, w tym przede wszystkim do Polski. Rozmowy szefów rządów Grupy Wyszehradzkiej dotyczyły także szybkiego przystąpienia do NATO Szwecji i Finlandii. Na temat bezpieczeństwa Europy rozmawiano także na posiedzeniu Zgromadzenia Parlamentarnego Organizacji Bezpieczeństwa i Współpracy w Europie, które odbyło się w polskim Sejmie z udziałem 200 delegatów z 52 krajów. Polski Sejm staje się miejscem strategicznej debaty w strategicznym punkcie współczesnej historii. W wystąpieniu podczas rozpoczęcia obrad minister spraw zagranicznych Polski Zbigniew Rau pełniący obecnie funkcję przewodniczącego OBWE zwrócił uwagę na wywołany przez Rosję kryzys i jego konsekwencje także dla tej organizacji. Jedna rzecz wydaje się całkowicie pewna - w historii OBWE nie mamy doświadczenia podobnie fundamentalnego kryzysu jak obecna wojna na Ukrainie, którą rozpoczęła Federacja Rosyjska. Na temat wywołanej przez Rosję wojny jutro na Litwie rozmawiać będzie polski prezydent Andrzej Duda, który w Kownie spotka się z prezydentami Litwy, Łotwy i Rumunii. Na niespełna 11 miesięcy przed wyborami parlamentarnymi prezes PiS Jarosław Kaczyński mobilizuje swoich wyborców. W Tomaszowie Mazowieckim podkreślił, że przed Polakami jedna z najważniejszych decyzji politycznych od 1989 roku. Stawką tych wyborów będzie suwerenność Polski. W czasie spotkania z wyborcami w Tomaszowie Mazowieckim powiedział o tym prezes PiS Jarosław Kaczyński. Junior - partner Berlina. Szanowni Państwo, to nie jest status, który może usatysfakcjonować prawie-40 milionowy naród z przeszło tysiącletnią historią. Jarosław Kaczyński dodał, że suwerenność Polski i budowanie silnego samodzielnego państwa to najważniejszy cel jego partii. W przeciwieństwie do polityków opozycji, dla których - jak podkreślił - priorytetem były własne kariery polityczne. On chciał być dużym misiem i był gotów za to misiowanie, duże misiowanie dużo zapłacić. To nawiązanie do zachowania Donalda Tuska, który wbrew zapowiedziom porzucił stanowisko premiera i przy wsparciu Niemiec objął fotel przewodniczącego Rady Europejskiej. Tak tę sytuację w zakulisowej rozmowie z rzecznikiem rządu Tuska Pawłem Grasiem opisywał ówczesny szefem PKN Orlen, Jacek Krawiec. Bardzo kusząca sprawa, nie? Ceną była uległość wobec Berlina i osłabianie polskiej gospodarki. Choćby sprawa stoczni. Nasze upadły, tamte ocalone. To był właśnie element tego - powiedzmy sobie - całkowicie nierównego partnerstwa. Obecnie polska gospodarka jest jedną z najszybciej rozwijających się w Europie, co zauważa brytyjski magazyn "The Critic". Jego dziennikarz, mieszkający w Polsce Ben Sixsmith, pyta wprost, dlaczego Polska nie miałaby w ciągu kilkunastu lat stać się bogatsza od Wielkiej Brytanii. Tę opinię potwierdzają ekonomiści. Bardzo szybko się rozwijamy, doganiamy inne kraje i uważam, że za 20 lat przy tym modelu możemy dogonić Wielką Brytanię. Komentatorzy podkreślają jednak, że tempo rozwoju naszej gospodarki w dużej mierze zależy od wyniku przyszłorocznych wyborów. To jest droga między wolnością a zależnością. Dzisiaj widzimy, że albo będziemy mieli swoją drogę, którą będziemy podążać, albo będziemy musieli dobiegać do drogi wytyczonej nam przez kogoś innego, kogoś, kto jest polskiemu społeczeństwu przeciwny. Stąd opinie, że przyszłoroczne wybory będą najważniejszymi po 1989 roku. Centralne Biuro Śledcze Policji zlikwidowało gang wytwarzający substancje zabronione w sporcie. Zatrzymało 7 osób. W ujęciu przestępców pomogła Polska Agencja Antydopingowa. I tym sukcesem śledczych zaczynamy przegląd wydarzeń z kraju. Sterydy warte prawie 5,5 mln zł były sprzedawane przez Internet do krajów europejskich, a także obu Ameryk i Azji. To wielki sukces w walce z dopingiem w sporcie, który był możliwy dzięki dobrej współpracy Polskiej Agencji Antydopingowej ze służbami. Pomagaliśmy w wersyfikacji tych preparatów, które zostały zatrzymane i przygotowywaliśmy opinie eksperckie, które posłużą w procesie. W Warszawie eksperci rozmawiali o reformie psychiatrii dzieci i młodzieży oraz psychiatrii dorosłych. Przez 4 lata - od czasu gdy wprowadzono zmiany - w Polsce powstało 59 Centrów Zdrowia Psychicznego. Obie te reformy fundamentalnie i gruntowanie zmieniły model świadczenia usług, przenosząc go wyłącznie z miejsc szpitalnych. Zbudowaliśmy szerszy model, który wprowadził opiekę środowiskową. Rafał Bochenek, nowym rzecznikiem PiS. Taką decyzje podjął komitet polityczny partii. Obecny rzecznik PiS, Radosław Fogiel, ogłosił rezygnację po tym, jak został szefem sejmowej komisji spraw zagranicznych. Ruszyła budowa Obwodnicy Metropolitalnej Trójmiasta. To ponad 16-kilometrowy odcinek od węzła Chwaszczyno do węzła Żukowo. W ciągu 2 lat powstanie dwujezdniowa droga ekspresowa. Potrzebne są nowe obwodnice wielkich aglomeracji, aby one mogły normalnie żyć, normalnie funkcjonować. Mirosław Skrzypczyński, prezes Polskiego Związku Tenisowego, podał się do dymisji. Decyzja ma związek z relacjami mediów, z których wynika, że Mirosław Skrzypczyński dopuszczał się napastowania seksualnego oraz przemocy psychicznej i fizycznej wobec zawodniczek, które trenował. Minister sportu zapowiedział zmiany przepisów, które mają zwiększyć kontrolę nad związkami sportowymi. XXX, jubileuszowe Targi Książki Historycznej otwarte. Arkady Kubickiego w Warszawie do niedzieli będą gościć 180 wydawców z całej Polski oraz z Białorusi i Ukrainy. Zaplanowano debaty i spotkania z uznanymi autorami i historykami. To tyle w Jedynce. Zapraszam państwa do TVP Info na "Wiadomości Extra", w których opowiemy o tym, że Niemcy nie chcą zapłacić Polakom odszkodowania za zbrodnie z czasów II wojny światowej. Zajrzymy też na mundialowe stadiony w Katarze. Na Lusail Iconic Stadium pięciokrotni Mistrzostwie Świata rozpoczynają przygodę z Mundialem w Katarze. Na arenie żółto-zielono. Zapraszamy na mecz Brazylia - Serbia. Zapraszamy na mecz Brazylia - Serbia. Zapraszamy na mecz Brazylia - Serbia. Zapraszamy na mecz Brazylia - Serbia. Ostatni raz triumfowali na mundialu 20 lat temu i wierzą, że to najwyższy czas by ponownie sięgnąć po największy piłkarski tytuł. Ekipa trenera Tite bezbłędnie przeszła eliminacje, wygrywając strefę CONMBEBOL z sześciopunktową przewagą Serbowie mogą być jedną z niespodzianek tego turnieju. Pokonali Portugalię w eliminacjach. Nie przegrali meczu od sześciu spotkań. Canarinhos są w świetnej formie. Bezbłędnie przeszli eliminacje, wygrywając strefę CONMBEBOL. Brazylia będzie faworytem tego spotkania. Ale Serbia z pewnością nie zamierza oddawać skóry za darmo. Serbia jako samodzielne państwo po raz trzeci występuje w finałach Mistrzostw Świata. Serbowie wyjdą na każdy trzech meczów, jakby był finałem - mówił przed mundialem bramkarz Zlatan Alomerović Tym który dziś ma zdobywać gole jest Mitrović. Na wahadle zagra Filip Mladenović znany z Legii Warszawa. Teraz przemówi boisko, zobaczymy w jakiej dyspozycji są jedni i drudzy. 