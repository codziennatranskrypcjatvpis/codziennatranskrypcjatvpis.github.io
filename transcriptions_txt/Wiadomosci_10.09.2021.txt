300 udaremnionych prób wdarcia się na terytorium Polski w ciągu 24 godzin. Wojna hybrydowa i próba zdestabilizowania sytuacji w naszym rejonie trwa w najlepsze. Dobry wieczór państwu, Danuta Holecka, Zapraszam na główne wydanie Wiadomości. PiS spełnia obietnice i realizuje Polski Ład. Potrzebne są mieszkania, potrzebna jest stabilna praca, potrzebna jest opieka nad dziećmi. Jak ktoś musi iść do pracy, to jakiś żłobek i dopłata jest okej. Opodatkowanie emerytur to krok w dobrym kierunku. Kolejne państwa sprzeciwiają się dyktatowi Brukseli. Żadne państwo członkowskie nie oddało UE prawa do narzucania norm sprzecznych z konstytucją. Już dziś startuje "You Can Dance", czyli wielkie taneczne show w Dwójce. Dzięki tańcu wyrażam swoje emocje. To jest spełnienie moich marzeń. Wzrost pensji pracowników ochrony zdrowia, rozszerzenie systemu ubezpieczeń upraw rolnych i większe wsparcie psychologiczne w szkołach - to niektóre kolejne kroki w realizacji Polskiego Ładu, które zapowiada rząd. Od zaprezentowania społeczno-gospodarczego programu PiS na czas po pandemii minęło 100 dni. W tym czasie rządzący obiecali przygotowanie 10 priorytetowych punktów Polskiego Ładu. Są już albo zrealizowane, albo w takiej fazie realizacji, Od przyszłego roku młodzi ludzie będą mogli liczyć na państwową gwarancję wkładu własnego przy zakupie nieruchomości. Bez pozwolenia będzie można zbudować dom o powierzchni zabudowy do 70 m kw. Potrzebne są mieszkania, potrzebna jest stabilna praca, potrzebna jest opieka nad dziećmi i oczywiście opieka zdrowotna. Rodziny dostaną 12 tys. zł na opiekę nad drugim i kolejnymi dziećmi. Jak ktoś musi iść do pracy, to jakiś żłobek i dopłata jest okej. By polskie rodziny czuły się pewnie, konieczne są też dobre warunki pracy. Prezydent Andrzej Duda wręczył nagrody w 13. konkursie "Pracodawca przyjazny pracownikom". Jedyny ogólnopolski konkurs, w którym to pracownicy wybierają swoich ulubionych, najlepszych pracodawców. Patronat nad konkursem po raz pierwszy objął prezydent Lech Kaczyński. Organizatorem konkursu jest NSZZ Solidarność. Szef związku podkreśla, że godne traktowanie pracowników to realizacja zasady zapisanej w Konstytucji. Społecznej gospodarki rynkowej, bo to jest podstawa ustroju gospodarczego Rzeczpospolitej. Polski Ład to także największa w wolnej Polsce obniżka podatków. Kwota wolna od podatku dla większości Polaków wzrośnie niemal 10-krotnie. W górę pójdzie też drugi próg podatkowy, co ma ułatwić awans do klasy średniej. Z podatków zostanie zwolniona większość emerytów. Opodatkowanie emerytur to krok w dobrym kierunku. Wyższą składkę zdrowotną zapłaci kilka procent najbogatszych Polaków. Według premiera to właśnie część z nich mocno atakuje Polski Ład. Zarabiając 20, 40, 60 tys. zł miesięcznie, nie chcą dołożyć do służby zdrowia tych dodatkowych kilkuset złotych. A ja uważam, że powinni. To właśnie z tych pieniędzy finansowane mają być podwyżki w służbie zdrowia, czyli jeden z kolejnych 5 kroków w realizacji Polskiego Ładu. Nie jestem w stanie zaakceptować takiego podejścia, które w ogóle nie jest ukierunkowane na rozwiązanie problemów. Zamiast tego jest robienie teatru. Pozostałe to zwiększenie wsparcia pedagogiczno-psychologicznego w szkołach, walka z zabetonowaniem miast, drugi nabór do rządowego programu inwestycji strategicznych, a także rozszerzenie systemu ubezpieczeń upraw rolnych. W dyskusji nad takimi projektami rolników reprezentują izby rolnicze, które świętują jubileusz 125-lecia powstania i 25-lecia reaktywacji w wolnej Polsce. Dbanie o interes polskiej wsi, ludzi, którzy dostarczają nam żywności i odpowiadają za to, że Polacy mają co jeść. Samorząd rolniczy miał m.in. wpływ na podział ziemi z zasobów państwowych. Dzięki nam tysiące hektarów ziemi wróciło do rodzinnych gospodarstw na ich rozwój. Najszybciej docieramy do rolników z informacjami, przychodzimy też z pomocą prawną. Tam, gdzie głos polskiej wsi nie był brany pod uwagę, do dziś odczuwane są bolesne skutki transformacji ustrojowej. W pandemii dzieci z terenów byłych PGR-ów miały problem ze zdalną nauką, bo brakowało komputerów. Teraz zapewni je rząd. Dzieci z rodzin byłych pracowników PGR otrzymają sprzęt komputerowy. Wystarczy złożyć proste oświadczenie w szkole. Szkoły przekażą tę informację do swoich samorządów, a za pośrednictwem samorządów my te pieniądze przekażemy. Polska i inne kraje naszego regionu w ostatnich latach szybko doganiają poziom życia na Zachodzie. Ale to właśnie one dostrzegają problemy UE. Według premiera pełniącej prezydencję we Wspólnocie Słowenii Unia odchodzi od swoich fundamentów. Europa w czasie dobrobytu rozchorowała się. Mam nadzieję, że nie rozwinie się z tego astma. Janez Jansa został Człowiekiem Roku Forum Ekonomicznego w Karpaczu. To dla mnie wielka radość. Według portalu Onet do nagrody specjalnej nominowani byli m.in. prezes TVP Jacek Kurski, doradca premiera prof. Andrzej Horban, uwięziony przez reżim Łukaszenki dziennikarz Andrzej Poczobut czy były rzecznik praw obywatelskich Adam Bodnar. Ostatecznie nagrodę przyznano społeczeństwu ukraińskiemu, a odebrał ją szef rządu w Kijowie. A Janez Jansza, premier Słowenii, która sprawuje prezydencję w Radzie UE, będzie dziś gościem Wiadomości. W Karpaczu rozmawiał z nim Michał Adamczyk, m.in. na temat politycznych ingerencji Brukseli w państwach członkowskich UE i napięciach, jakie wywołuje to we Wspólnocie . To był kolejny niezwykle ciężki dzień dla naszych służb pilnujących granicy z Białorusią. Blisko 300 prób wdarcia się na terytorium Polski w ciągu 24 godzin pokazuje, że wojna hybrydowa i próba zdestabilizowania sytuacji w naszym rejonie trwa w najlepsze. Ubrania, resztki jedzenia - kilka kilometrów od granicy. Fala przysyłanych z Białorusi imigrantów nie słabnie. Minionej doby było aż 298 prób wdarcia się na nasze terytorium. Jest to rekordowa liczba osób, które próbowały przekroczyć granicę polsko-białoruską. W sumie od początku września takich prób mieliśmy około 1600. To zorganizowany proceder. Straż Graniczna zatrzymała 2 obywateli Jemenu i 8 Gruzinów, którzy mieszkają w Niemczech. Próbowali organizować nielegalne przekroczenie granic imigrantom od polskiej strony granicy. Mężczyznom tym grozi do 8 lat pozbawienia wolności. Skutki ataku hybrydowego reżimu Białorusi w pierwszej kolejności odczuwają mieszkańcy miejscowości położnych niedaleko granicy. Trzeba zamykać swoje obejścia, można powiedzieć, mieszkanie. Było dosyć bezpiecznie, niemniej wszyscy są zadowoleni z decyzji rządu o wprowadzeniu stanu wyjątkowego. Powstało już 50 km ogrodzenia, które utrudni nielegalne wkraczanie na polską ziemię. Bardzo dobrze, że pogranicznicy, żandarmeria wojskowa kontrolują nasze granice. W te działania zostały zaangażowane Wojska Obrony Terytorialnej. Aż 23 tys. żołnierzy tej formacji ma 6 godzin na stawienie się do działań. Już od tygodnia w ramach operacji "Silne wsparcie" ułatwiają życie mieszkańcom przygranicznych miejscowości. Odwiedziliśmy wszystkie 115 miejscowości objęte stanem wyjątkowym. Ponawiamy te wizyty. Dzięki mobilnym zespołom docieramy do najmniejszych miejscowości. Najświeższe informacje o wojnie hybrydowej prowadzonej na wschodniej granicy UE przekazał minister spraw zagranicznych Zbigniew Rau swoim odpowiednikom z Niemiec i Francji podczas spotkania Trójkąta Weimarskiego zorganizowanego z okazji 30-lecia tego formatu. Działania Białorusi postrzegamy jako składnik działań hybrydowych wspartych elementami dezinformacji, które mają spowodować destabilizację na granicy z UE. Uchodźcy są instrumentalizowani w celu wywarcia politycznej presji. To pokazuje podłość tego człowieka z Mińska. Dlatego musimy w UE ściśle koordynować nasze działania, to nie może zostać bez konsekwencji. Państwa zachodniej Europy coraz radykalniej strzegą swojego bezpieczeństwa. Według angielskich mediów minister spraw wewnętrznych Wielkiej Brytanii upoważniła tamtejszą straż graniczną do fizycznego zawracania łodzi z nielegalnymi imigrantami, Na Białorusi tuż przy granicy z Polską rozpoczęły się manewry Zapad 2021. W ćwiczeniach w całej Rosji i krajach związkowych bierze udział około 200 tys. żołnierzy. Ruchy białoruskich i rosyjskich wojsk obserwuje NATO. W Polsce na poligonie w Nowej Dębie ruszyły manewry Ryś z udziałem 12. Szczecińskiej Brygady Zmechanizowanej. To sygnał dla potencjalnych przeciwników. Najlepszą odpowiedzią na zagrożenia, które niewątpliwie są, były i będą, jest działanie, którego celem jest wzmacnianie zdolności obronnych Wojska Polskiego, jest wzmacnianie bezpieczeństwa Rzeczypospolitej. Zdaniem ekspertów w obecnej sytuacji niezbędne jest pokazanie siły, ale przy równoczesnym zachowaniu spokoju. Siła 12. dywizji, która jest naprawdę mocna, nie może stać bezczynnie gdzieś tam daleko, tylko po prostu musi to monitorować, obserwować i musi być gotowa reagować praktycznie natychmiast. Przed możliwymi prowokacjami ze strony Rosji i Białorusi ostrzegają wszyscy. Zgodnie z zapowiedzią sekretarza generalnego NATO monitoruje manewry. Rosja powinna zachowywać się w sposób przewidywalny i przejrzysty. Uważnie obserwujemy ćwiczenia Zapad i to, co widzieliśmy już wcześniej, to fakt, że liczba żołnierzy uczestniczących w manewrach znacząco przekracza liczby podawane w komunikatach. Przed możliwymi prowokacjami ostrzegają Litwa i Łotwa. Ukraińska armia przygotowuje się na możliwą agresję i sama organizuje duże manewry wojskowe, w których weźmie udział 15 krajów, w tym 11 krajów NATO. Prezydent Ukrainy wprost przyznaje, że wojna z Rosją jest prawdopodobnym scenariuszem. To najgorsze, co może się wydarzyć. To coś najgorszego, co mogę sobie wyobrazić jako obywatel Ukrainy. Ale niestety to możliwe. Rosja testuje, jak daleko może się posunąć. Sprawdzane są czas i sposób reakcji poszczególnych krajów. Siła wschodniej flanki polega przede wszystkim na sile współpracy i wzajemnego wsparcia. To jak dotąd jedyna skuteczna forma odstraszania potencjalnego przeciwnika. 4. edycja ACI Customer Experience Global Summit, które zaplanowano w dniach 13-15 września 2022 r., odbędzie się w Krakowie. Kraków Airport wystąpi w roli gospodarza tej prestiżowej konferencji. ACI Customer Experience Global Summit to jedno z najbardziej prestiżowych spotkań w branży lotniczej dotyczące obsługi pasażerów. Tegoroczny szczyt odbywał się w Montrealu. W przyszłym roku przedstawiciele portów lotniczych z całego świata zjadą się do Krakowa. Wielkie wyzwanie dla Krakowa, dla całej branży lotniczej w Polsce, czyli zorganizowanie światowej konferencji, Kraków nie został wybrany na miejsce spotkania przypadkowo. W 2019 roku, jeszcze przed pandemią, lotnisko w Krakowie obsłużyło ponad 8 mln pasażerów. To nie tylko podnosi prestiż samego portu, ale realnie wpływa na rozwój całego regionu. Turyści, którzy przybyli do Małopolski, zostawili prawie 15 mld zł w regionie. To jest olbrzymi interes regionu, państwa. Lotnisko w Krakowie planuje kolejne inwestycje. Zostanie rozbudowany terminal, płyta postojowa dla samolotów, nowy terminal cargo, wielopoziomowy parking, a przede wszystkim nowy pas startowy o długości prawie 3 km. Pozwoli to odprawiać nawet 12 mln pasażerów rocznie. Będzie co raz więcej przylatywać obcokrajowców, będzie wygodniej. Podróży zagranicznych, lotniczych, będzie coraz więcej. Do 2028 roku na rozwój infrastruktury krakowskie lotnisko planuje przeznaczyć ponad 1,5 mld zł. Dzięki rozwojowi infrastruktury transportowej, to znaczy możemy być łącznikiem, hubem logistycznym łączącym rozwijające się superdynamicznie Chiny z Europą zachodnią. Taki łącznik ma stanowić Centralny Port komunikacyjny. Spółka właśnie ogłosiła postępowanie na wybór generalnego projektanta przyszłego lotniska. Projekt będzie dotyczył terminalu pasażerskiego, węzła przesiadkowego i dworca kolejowego. Na początku września podpisano także umowę dotyczącą studium wykonalności 140-kilometrowego odcinka linii kolejowej. Centralny Port komunikacyjny to przede wszystkim projekty kolejowe, które mają połączyć różne regiony Rzeczpospolitej, złamać ten podział, który jeszcze historycznie bazuje na rozdźwięku obszarowym wynikającym z zaborów. To istotne z punktu widzenia gospodarki. CPK będzie dzięki temu spinał transportowo całą Polskę i dawał możliwość komunikacji z rynkiem międzynarodowym. Oglądają państwo główne wydanie Wiadomości. Chaos i polityczna awantura, czyli strategia opozycji na przejęcie władzy. Coraz więcej krajów nie zgadza się na dyktat Brukseli i coraz większe wkraczanie unijnych urzędników w narodowe kompetencje. Do sprzeciwu Polski i Węgier dołącza m.in. Łotwa czy Słowenia. Kandydat na prezydenta Francji i były unijny urzędnik W państwach UE rośnie sprzeciw wobec politycznego dyktatu brukselskich urzędników uzurpujących kompetencje nieprzyznane im w traktatach. Kandydat na prezydenta Francji i były unijny negocjator ds. brexitu Michele Barnier chce, by sądy w jego kraju były niezależne od orzeczeń Trybunału Sprawiedliwości UE. Francja musi odzyskać suwerenność prawną, O nadmiernej ingerencji Brukseli mówią łotewskie władze i hiszpańscy eurodeputowani. To wyborcy decydują o tym, kto rządzi w danym kraju. Komisji nie każdy taki wybór się podoba. To nienormalne i nie ujęte w żadnym traktacie, żeby Bruksela narzucała wszystkim swoje ideologie. Zdaniem ekspertów brukselskie elity próbują wykraczać poza swoje kompetencje. Żadne państwo członkowskie nie oddało UE prawa do narzucania norm sprzecznych z konstytucją. W Polsce nie otrzymała kompetencji do ingerencji w dziedzinę organizacji wymiaru sprawiedliwości. Reforma wymiaru sprawiedliwości, jak choćby powołanie Izby Dyscyplinarnej, to kompetencja narodowa. Walka z patologiami w systemie sądownictwa ma sens. Dowodem jest choćby ostatnia akcja CBA, które zajęło się sprawą sędziego z Łodzi. Miał sfałszować oświadczenie majątkowe. Nie wykazał części dochodów uzyskanych z tytułu udzielania porad prawnych innym osobom. Ale za zmiany w sądownictwie Unia chce Polskę karać. Sądownictwo, kwestie ideologiczne czy przymus przyjmowania islamskich imigrantów - to ostanie próby wymuszenia na państwach członkowskich realizacji woli brukselskich urzędników. Instytucje europejskie zostały przejęte, zawłaszczone. Mówię o uprowadzeniu UE przez grupę państw najsilniejszych po to, żeby narzucać innym swoją wolę. Ale grupa państw, która nie zgadza się na bezkrytyczne realizowanie zadań narzuconych z Brukseli, rośnie. Trwa budowa superpaństwa europejskiego i siłą rzeczy to nie podoba się wielu politykom i Europejczykom, bo Bruksela zaczęła się przeradzać w dyktat, w dyktat najsilniejszych. Jeszcze w tym miesiącu polski Trybunał Konstytucyjny ma stwierdzić, które prawo - unijne czy krajowe - jest w Polsce nadrzędne. Politycy PO jak na razie nie proponują konkretnych działań, na których mogliby skorzystać Polacy, a sam Donald Tusk nadal nie przedstawił wyborcom realnej oferty. Po jego powrocie do polskiej polityki wróciły konflikty i nagonka na Polskę. Zdaniem komentatorów nie jest to przypadek. Hipokryzja, brak wiarygodności, polaryzacja społeczeństwa. Komentatorzy nie mają wątpliwości. Totalna opozycja z Donaldem Tuskiem na czele brak merytorycznego programu chce przykryć polityczną awanturą. Stąd głośno powtarzane żądanie otwarcia polskich granic dla nielegalnych imigrantów. Nie brak opinii, że opozycja, próbując wywołać kryzys migracyjny w Polsce, liczy na osłabienie poparcia dla PiS, dzięki czemu będzie mogła zdobyć władzę. Opozycja spełnia wszystkie marzenia zarówno Aleksandra Łukaszenki, jak i Władimira Putina. To na przyszłość jest bardzo zły prognostyk, bo opozycja stwarza szczelinę, dzięki której będzie można rozgrywać polskie interesy. Przykładem nie tylko nieodpowiedzialne zachowanie polityków opozycji na polsko-białoruskiej granicy połączone z postulatem otwarcia granic dla nielegalnych imigrantów, ale także fake newsy będące elementem wojny hybrydowej przeciwko Polsce. To kolejna dezinformacja. Widać wyraźnie, że dziennikarze TVP stoją daleko od znaku wyznaczającego obszar objęty stanem wyjątkowym. To już kolejny fake news, który politycy opozycji i jej sympatycy chcieli wykorzystać do swojej politycznej walki. Autor tego kłamstwa już wcześniej występował na antenie TVN 24 z wątpliwymi historiami. Widać dzisiaj, że opozycja prowadzi cyniczną grę. Pozbawioną skrupułów, ale przede wszystkim pozbawioną odpowiedzialności za państwo. Doprowadzenie do jakiegoś wielkiego kryzysu, czy to na płaszczyźnie humanitarnej, czy na płaszczyźnie politycznej, ma opozycji, przynajmniej w jej przekonaniu, pozwolić na powrót do władzy. Komentatorzy zwracają uwagę, że towarzyszy temu festiwal politycznej hipokryzji. Donald Tusk na tej samej co autor fake newsa antenie kreuje się na obrońcę unijnych funduszy dla Polki. Ja robię wszystko, żeby nie używano tego argumentu, że Polska i Polacy powinni być ukarani finansowo. Choć to on jako szef Rady Europejskiej straszył Polaków sankcjami za odmowę otwarcia granic dla uchodźców z Afryki Północnej i Bliskiego Wschodu. To będzie wiązało się z pewnymi konsekwencjami. Takie są zasady w Europie. A kiedy KE rozpoczęła procedurę politycznego szantażu wobec Polski prowadzącą do sankcji finansowych Tusk nie protestował. Wręcz przeciwnie, zachęcał brukselskich biurokratów do konfrontacji z polskim rządem. KE podjęła decyzję i jestem całkowicie przekonany, że jest to decyzja optymalna. W pełni ją wspieram, bez żadnych wątpliwości. Tusk otwarcie wspierał działania Brukseli wymierzone w Polaków. Teraz liczy na to, że wyborcy nie pamiętają, co jeszcze niedawno mówił i robił. To będą taneczne emocje na najwyższym poziomie z najzdolniejszymi młodymi tancerzami. Już o godzinie 20.00 w TVP2 rusza nowy show TVP "You Can Dance - Nowa Generacja". Młodych tancerzy będą oceniać gwiazdy tańca i choreografii, ale to państwo będą mieli decydujący wpływ na to, którzy uczestnicy wytańczą drogę do wielkiego finału. Są młodzi, mają pasję i wielkie marzenia. W całej Polsce ponad tysiąc dzieci zgłosiło się, by wziąć udział w castingu do programu. Mamę namawiałam, żebym pojechała na "You Can Dance". To było zawsze moje marzenie. To jest dla mnie ogromny zaszczyt poznać takie superosoby i tutaj wystąpić. To będzie pierwszy w Europie muzyczny program, w którym dzieci w wieku od 8 do 13 lat będą mogły pokazać talent na parkiecie. Dzięki tańcowi wyrażam wszystkie emocje. To jest spełnienie moich marzeń, żeby tutaj być. Kocham tańczyć, taniec to moja największa pasja i po prostu stwierdziłam, że warto spróbować. Może się uda i to będzie fajna przygoda. Miałem bardzo dużo energii i babcia stwierdziła, że mnie na tańce zapisze. Później mi się to tak spodobało, że już tańczę od 4 lat. Uczestnicy swoją przygodę z "You Can Dance - Nowa Generacja" zaczną od występów w odcinkach castingowych. Najlepsi przejdą do kolejnego etapu, w którym 55 młodych tancerzy będzie trenować z utytułowanymi choreografami. 16 najzdolniejszych pokaże swoje umiejętności w odcinkach studyjnych. Jurorzy już nam zdradzili, że wśród uczestników nie brakuje dzieci, które mają szanse tańczyć na największych światowych scenach. Zobaczymy taneczne brylanty, ale też ich rodziców, naprawdę kawał życia. Dlatego trzeba być w piątki z nami i oglądać najpiękniejszy, bo taneczny, talent show, jaki może być. Na czele 3-osobowego jury zasiądzie... Agustin Egurrola. ...dobrze państwu znany tancerz i choreograf. Oceniać występy będzie też... ...tancerka, która na koncie ma występ na scenie Super Bowl u boku samej Jennifer Lopez. Trzeci juror to... ...tancerz, choreograf i absolwent Państwowej Szkoły Baletowej. Ja szukam tancerzy szczęśliwych i żeby te dzieci były szczęśliwe. Bardzo bym chciał, żeby ludzie sobie zdawali sprawę, że mają od 8 do 13 lat i dla tych dzieci to jest wielkie przeżycie. Pierwszą polską edycję "You Can Dance - Nowa Generacja" poprowadzą Roksana Węgiel i Ida Nowakowska. Bedzie pełny prawdziwej, przepięknej i bardzo promiennej energii, której każdy z nas potrzebuje. Startujemy już o 20.00 w TVP2. Święto młodych ludzi. Młodzi ludzie wyrażają tożsamość przez taniec. Fenomenalny format. Zaprosiliśmy gwiazdy tańca. "You Can Dance - Nowa Generacja" już o 20.00 w Dwójce, a ja zapraszam państwa do Karpacza, gdzie z premierem Słowenii rozmawiał Michał Adamczyk. 