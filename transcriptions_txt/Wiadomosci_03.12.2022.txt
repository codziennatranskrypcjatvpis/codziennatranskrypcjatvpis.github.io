Już w niedzielę reprezentacja Polski zmierzy się w meczu 1/8 finału mistrzostw świata z Francją. Nasz selekcjoner zapewnia: musimy marzyć o tym, żeby z Francją strzelać gole i zrobimy wszystko, żeby tak było. Dobry wieczór państwu. Danuta Holecka, zapraszam na główne wydanie Wiadomości. Potrzebujemy Europy rozsądnej, Europy Solidarnej, Europy republikańskiej, Europy wielkiej. Pozycja w Unii stawką przyszłorocznych wyborów. Pod butem żyje się źle i zawsze się na tym traci. Stać nas na to, żeby powalczyć z reprezentacją Francji. Czy Polacy zaskoczą na boisku? Odliczanie do meczu z mistrzami świata. Musimy marzyć, żeby strzelić gola, będziemy robić wszystko. Świat jeszcze nie widział takiej technologii. Bombowiec o kosmicznym wyglądzie i takich samych możliwościach będzie przystosowany do lotów bez załogi. "Stawką przyszłorocznych wyborów jest m.in. to czy będziemy niepodległym i wolnym krajem, czy znajdziemy się pod butem państw takich jak Niemcy" - ostrzega Jarosław Kaczyński. Prezes PiS podkreślał, że Polska nie może poddawać się złym trendom występującym dzisiaj w UE - tylko walczyć o swój interes. Toczące się w Brukseli negocjacje dotyczące Krajowego Planu Odbudowy dają nadzieje na koniec impasu. Jednak dotychczasowa postawa Eurokratów pokazuje, że gra pieniędzmi unijnymi może być wykorzystana jako instrument polityczny. Dlatego zakusy Niemiec, by decyzje dotyczące wszystkich obywateli Unii zapadały w centrum Wspólnoty - czyli w praktyce w Berlinie - są przez Polskę nie do przyjęcia. Pod butem żyje się źle, pod butem życie się źle i zawsze się na tym traci. W kontrze do rządzącej obecnie Europą lewicy są unijni konserwatyści, do których zalicza się PiS. Ugrupowania te przekonują, że nadzieją dla Unii jest wzmocnienie współpracujących ze sobą, ale suwerennych państw członkowskich. Potrzebujemy zjednoczenia wszystkich sił, które chcą Europy rozsądnej, Europy solidarnej, Europy republikańskiej i Europy wielkiej. Na temat "Europy marzeń" dyskutowali uczestnicy szczytu Europejskich Konserwatystów i Reformatorów, który odbył się w Warszawie. Uczestnicy szczytu wysłuchali m.in. przemówień lidera hiszpańskiej partii VOX oraz premier Włoch Giorgii Meloni. Chciałabym wyrazić podziękowania dla narodu polskiego za otwarcie swoich serc i domów dla ukraińskich uchodźców uciekających przed wojną. Polską pozycję przy unijnym stole negocjacyjnym osłabiają przedstawiciele opozycji. Rafał Trzaskowski przemawiając niedawno w Brukseli zastrzegł, że mechanizm blokujący wypłatę unijnych pieniędzy Polakom powinien być jak najbardziej rozbudowany. Środki unijne jako takie, oczywiście muszą być poddawane warunkowości, jeśli chodzi o praworządność. Im więcej tych warunków tym lepiej. Takie wezwania są na rękę Berlinowi. Tymczasem po agresji Rosji na Ukrainę, która odsłoniła prawdziwe interesy państw Europejskich, pozycja Niemiec znacząco słabnie - podkreślali uczestnicy organizowanej przez Radio Poznań konferencji dotyczącej pozycji Niemiec we współczesnej Europie. Wojna rosyjsko-ukraińska wywołała ruchy tektoniczne w polityce, geopolityce. Trzeba śledzić to, co się dzieje w Europie. Musimy budować Polską siłę, bo Niemcy rozmawiają tylko z silnymi gospodarczo, ale też militarnie. Istotnym tematem jest również kwestia reparacji. Przed odpowiedzialnością za okrutne zbrodnie wojenne z czasów II wojny światowej nie powinno być ucieczki. UE uderza w rosyjskie finanse. Unijni przywódcy porozumieli się z krajami G7 w sprawie zablokowania wzrostów cen ropy. Rosyjska ropa nie będzie mogła być handlowana po cenie wyższej niż 60 dolarów za baryłkę. Rafineria Schwedt to jedno z kluczowych miejsc dla dostaw ropy do Niemiec Wschodnich. Do tej pory rafineria była zaopatrywana w rosyjską ropę z rurociągu Przyjaźń. Teraz będzie tu trafiał surowiec z pomocą rafinerii w Gdańsku. Jednocześnie Unia Europejska i państwa G7 uzgodniły maksymalną cenę za baryłkę ropy z Rosji na 60 dolarów, o co konsekwentnie zabiegała Polska, Litwa i Estonia. Dzięki temu mechanizmowi realnie redukujemy wpływy finansowe do rosyjskiego budżetu i ograniczamy rosyjską maszynę wojenną. Sukcesywnie z rosyjskiej ropy rezygnuje Polska. Orlen dzięki połączeniu z Lotosem i PGNiG jest większą firmą, więc łatwiej spółce pozyskać kontrakty. W ostatnim czasie zostały zawarte zakupy z firmami z Arabii Saudyjskiej. Orlen to nie jest firma, która działa tylko w Polsce. Praktycznie 50% naszej produkcji jest poza granicami kraju. Posiadamy inne rafinerie, posiadamy inne aktywa, handlujemy ze 100 krajami. Zyski ze sprzedaży surowców energetycznych to główne źródło finansowania przez Rosję wojny. Ograniczenie ich jeszcze bardziej osłabi zbrodniarzy z Moskwy. Zerowa stawka VAT na żywność przedłużona. Dotyczy takich produktów jak owoce, warzywa, mięso czy nabiał. Podpisane dziś rozporządzenie przewiduje także m.in. obniżenie stawki VAT na niektóre produkty nawozowe. Zerowa stawka VAT na żywność będzie obowiązywać co najmniej do połowy przyszłego roku. Obejmuje podstawowe produkty spożywcze, takie jak: owoce, warzywa, mięso czy nabiał. Rozporządzenie przewiduje także utrzymanie zerowego VAT-u na darowizny na rzecz Ukrainy. Dodatkowo, na przynajmniej 2 lata, obniżono stawki podatku niektóre produkty nawozowe. 900 ochotników w 13 brygadach Obrony Terytorialnej złoży w ten weekend przysięgę wojskową. Zdążyliśmy udowodnić przydatność naszych żołnierzy, tego, że angażujemy się, zwłaszcza jeśli chodzi o działania przeciwkryzysowe. Wojska Obrony Terytorialnej to obecnie 35 tys. żołnierzy. Radio Maryja ma już 31 lat. Kolejną rocznicę powstania rozgłośni celebrowali pielgrzymi, którzy przyjechali do Torunia z całego kraju, ale także z zagranicy. Stacja rozpoczęła nadawanie w uroczystość Niepokalanego Poczęcia Najświętszej Marii Panny Kulminacyjnym punktem dzisiejszych obchodów była msza święta, której przewodniczył metropolita gdański, abp Tadeusz Wojda. Kilkudziesięciu instruktorów Związku Harcerstwa Rzeczypospolitej odwiedziło gmach Telewizji Polskiej. Ważnym elementem spotkania m.in. z prezesem Telewizji Polskiej Mateuszem Matyszkowiczem była prezentacja misji ZHR, jak i mediów publicznych. Ja jestem dzisiaj z jednej strony instruktorem, z drugiej strony rodzicem, więc widzę wiele pól i wydaje mi się, że TVP spełnia swoją rolę na wielu tych polach. Spotkanie dotyczyło także możliwej współpracy harcerzy z TVP czy też poznania specyfiki pracy w mediach. Kolejne represje polityczne na Białorusi. Reżim Alaksandra Łukaszenki skazał na kilka lat łagru 4 niezależnych dziennikarzy za rzekome "przestępstwa", "dyskredytację Białorusi" i "naruszenie porządku publicznego". Dziennikarz Dzianis Łuksza i jego żona Palina Paławinka zostali skazani przez sąd w Mińsku na 4 oraz 2,5 roku łagru za przygotowywanie materiałów o sytuacji na Białorusi dla zagranicznych mediów. Operator kamery Kanstancin Nikanorau usłyszał wyrok 3 lat prac przymusowych, a Dzianis Jarouski, za publikowanie informacji w Internecie - 1,5 roku łagru. Brazylia zmaga się z gigantycznymi powodziami wywołanymi przez ulewy. W 17 miastach wprowadzono stan wyjątkowy. Co najmniej 2 osoby zginęły, a prawie tysiąc zostało ewakuowanych. W jednej chwili straciłem dobytek całego życia. Cały czas szukamy ciał ofiar. W niektórych miejscach spadło tu w ciągu tygodnia nawet 600 l wody na m2. Opady mają potrwać jeszcze co najmniej 10 dni. Od Australii po Europę - obywatele Chin na całym świecie wyrażają poparcie dla rodaków protestujących w kraju. M.in. w Sydney i Berlinie odbyły się dzisiaj demonstracje poparcia dla Chińczyków, którzy ryzykując swoją wolność, a nawet zdrowie i życie - wychodzą od wielu dni na ulice, by protestować przeciwko władzy. W Berlinie protest odbył się przed chińską ambasadą. Musimy pokazać światu prawdę o Komunistycznej Partii Chin. W 3 lata po wybuchu pandemii Chiny nadal utrzymują bardzo surowe restrykcje, niespotykane w innych krajach. To już jutro! Gramy z Francją! Ostatnie mistrzostwa, które rozgrywane były na boiskach w Rosji w 2018 r., wygrała właśnie Francja, która pokonała Chorwację 4:2. Zresztą po tytuł mistrza Francuzi sięgali dwukrotnie. Ale tak dobry rywal musi nas tylko motywować i tym razem to my możemy wygrać. Wszystko przed nami. Dobry wieczór z Ahmad bin Ali Stadium. Argentyna-Australia to kolejna para, która zmierzy się w 1/8 finału. Zdecydowanym faworytem tego pojedynku jest ekipa z Ameryki Południowej. Zwycięzca tego pojedynku zmierzy się z Holandią, która odprawiła dziś do domu drużynę USA. Messi z kolegami zaliczyli już w tym turnieju jedną wpadkę z Arabią Saudyjską. Jeśli myślą o mistrzostwie świata, ten błąd już się nie powtórzy. Albicelestes będą musieli radzić sobie bez Angela Di Marii, którego wykluczyły z meczu problemy zdrowotne. Australijczycy są jedną z sensacji tego turnieju, udało się im wyjść z bardzo mocnej grupy. Zawodnicy Kangurów w pokonanym polu pozostawiali z kolei ostatnio Tunezję i Danię. Wyjście z grupy jest dla zespołu Grahama Arnolda ogromnym sukcesem. Zwycięstwo z faworytem to tytułu mistrzowskiego, byłoby absolutną sensacją. Spotkanie będzie sędziować polski arbiter Szymon Marciniak, to jego drugi mecz na tych mistrzostwach. W fazie grupowej prowadził spotkanie Francji z Danią. Asystują Paweł Sokolnicki i Tomasz Listkiewicz. Marciniak cztery lata temu na mundialu sędziował spotkanie Argentyny z Islandią zakończone remisem 1:1. Zapraszamy! Warto dodać, że trybuny Ahmad Bin Ali Stadium są zdominowane przez kibiców Albicelestes. Jest też grupa kilku tysięcy fanów z Australii. Czas na hymny narodowe. Trudno w to uwierzyć, ale to już 50. mecz mistrzostw świata w Katarze. Dla Lionela Messiego, to TYSIĘCZNY mecz w zawodowej karierze! Australia nie ma nic do stracenia. Muszą zagrać zespołowo, muszą zagrać wybitne spotkanie, by w ogóle myśleć o pokonaniu futbolowego giganta. 