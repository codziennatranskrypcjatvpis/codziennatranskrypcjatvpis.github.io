Dramat i chaos w Afganistanie. Polska wysyła samolot po swoich obywateli, Zachód się ewakuuje, a Afgańczycy za wszelką cenę pragną uciec przed talibami. Dobry wieczór, Edyta Lewandowska, witam państwa i zapraszam na Wiadomości. A oto co dziś w programie. Zawiodły siły wywiadowcze USA, które nie przewidziały tak szybkiego rozwoju wypadków. Tragiczny błąd Amerykanów. Talibowie przejmują władzę w Afganistanie. Boją się tej dramatycznej sytuacji. Kto im teraz pomoże? Mamy plan, aby połączyć z obwodnicą drogi lokalne. Nadać tym drogom nową jakość. Polski Ład to więcej pieniędzy na inwestycje i dla Polaków. 18 mln podatników dzięki wprowadzeniu rozwiązań z Polskiego Ładu zapłaci mniejsze podatki. Mamy nadzieję, że wrócicie z bagażem cięższym niż lecicie w tamtą stronę, że te medale będą błyszczały. Sportowcy odebrali nominacje przed igrzyskami paraolimpijskimi w Tokio. Już czuję, że to będzie superwydarzenie. Chaos, pośpiech i dantejskie sceny na lotnisku w Kabulu. Błyskawiczna ofensywa Talibów zaskoczyła Zachód i postawiła w obliczu dramatycznej ewakuacji personelu i współpracowników ze stolicy kraju. Największa krytyka spadła na amerykańskiego prezydenta, który jeszcze miesiąc temu zapewniał, że Kabul nie będzie drugim Sajgonem, a na ewakuację jest jeszcze dużo czasu. A teraz przenieśmy się za ocean. W Waszyngtonie jest Marcin Tulicki. Marcinie, powiedz, jak amerykańskie media komentują tę kompromitację Joe Bidena i jego administracji? Amerykański Financial Times pisze o utraconej wiarygodności Bidena. New York Times pokazuje protestujących przed Białym Domem Afgańczyków. Zarzucają prezydentowi zdradę. Międzynarodowe lotnisko w Kabulu. Ostatni skrawek ziemi pod kontrolą amerykańskiego wojska. Ale zamiast kontroli jest wszechobecny chaos. Tysiące Afgańczyków próbują za wszelką cenę wydostać się z kraju. Według lokalnych mediów desperaci przywiązują się do kołujących po pasie startowym samolotów. 8 lipca, a więc nieco ponad miesiąc temu o plany ewakuacji z Afganistanu pytano prezydenta Joe Bidena. Czy widzi pan podobieństwa między Afganistanem a Wietnamem w wycofywaniu wojsk? Żadnej. Talibowie to nie armia północnowietnamska. Nie można ich porównywać, jeśli chodzi o zdolności bojowe. Nie ma takiej możliwości, byście oglądali ludzi podejmowanych z dachu amerykańskiej ambasady w Afganistanie. Przejęcie kraju i rządy talibów są mało prawdopodobne. Wystarczył jednak miesiąc, by Talibowie zajęli cały kraj. Wystarczył miesiąc, by cały świat zobaczył dokładnie te same sceny co przed niemal 50 laty, które w Amerykanach wciąż budzą jedno skojarzenie - klęska. Zawiodły siły wywiadowcze przede wszystkim CIA, które nie przewidziały tak szybkiego rozwoju wypadków. Afgańczycy mówią wprost: to, co budowano 20 lat, obrócono w pył w zaledwie kilkadziesiąt godzin. Nie chcemy tego, co dzieje się teraz w Afganistanie! 20 lat ratowania tego miejsca, aby teraz patrzeć, jak te same osoby niszczą kraj. Nie rozumiem tego! Z drugiej strony według części polityków prezydent Biden doskonale wiedział o tym, jak ofensywa Talibów przybiera na sile. Miały o tym alarmować służby w codziennych raportach, które trafiały na biurko prezydenta. Dlaczego Joe Biden jest na wakacjach? Historyczną porażką nazwał to, co dzieje się w Afganistanie, były prezydent Donald Trump. To on negocjował z Talibami opuszczenie kraju przez amerykańską dyplomację i to on ustalał terminy i warunki zawieszenia broni. Cały kalendarz wywróciła do góry nogami nowa administracja, stawiając Talibom nowe warunki. Czas, by Biden zrezygnował za dopuszczenie do tego, co stało się w Afganistanie. Teraz najważniejsza jest jednak ewakuacja wszystkich, których da się uratować. Polskie władze podobnie jak wielu innych członków koalicji zdecydowały o wysyłaniu do Afganistanu rządowego samolotu. Część afgańskich współpracowników Polska ewakuowała już w czerwcu podczas wycofania ostatnich oddziałów. W dniu dzisiejszym wystartuje samolot w kierunku Kabulu. Tak jak powiedział pan premier, tych miejsc w samolocie będzie więcej, niż w tym momencie spodziewamy się chętnych do wyjazdu. Talibowie oficjalnie ogłosili zwycięstwo i zakończenie wojny. Zgodnie z umową zezwalają na ewakuację i deklarują zawieszenie broni w stolicy. Odwrót osłania ponad 5000 amerykańskich żołnierzy. Nie wiadomo jednak, jak długo bojownicy będą respektować ustalenia. Więcej pieniędzy na budowę dróg i linii kolejowych, a także niższe podatki dla innowacyjnych pracodawców i większości pracowników. To skutki Polskiego Ładu, które odczują wszyscy Polacy. Nowy program Prawa i Sprawiedliwości rozszerza działania rządzącej partii z poprzednich lat, których efekty już widać. Skarżysko-Kamienna to miasto położone na linii Kielce-Radom. Ale przez lata zaniedbywane, jeśli chodzi o kolejowej inwestycje. To dlatego pasażerowie nie mogą uwierzyć patrząc na właśnie odrestaurowany XIX-wieczny dworzec. Porównując tamten dworzec stary a ten, to jest niebo i ziemia. Jestem w szoku. Podoba mi się. Doczekałem! Cieszę się, że doczekałem takich różnych spraw fajnych. Z kolei kierowcy pierwszy raz pojechali obwodnicą Kępna w ciągu trasy S11 blisko skrzyżowania z S8. Dostępność komunikacyjna dla wszystkich tych, którzy z tym miejscem wiążą swoją przyszłość, jest na naprawdę przyzwoitym poziomie. Przyspieszenie takich inwestycji to część Polskiego Ładu - programu, który jest korzystny także dla przedsiębiorców. Dzięki uldze za opatentowane innowacje jedynie 5% podatku zapłaci ta opolska firma. Spółka produkuje oświetlenie uliczne, które automatycznie dostosowuje moc do potrzeb. Pozwala gminom dużo zaoszczędzić i my jesteśmy po to polską firmą i po to robimy to dla gmin, Reforma podatkowa Polskiego Ładu będzie korzystna dla większości Polaków. To jest matematyka, z którą trudno polemizować, że 18 mln podatników dzięki wprowadzeniu rozwiązań z Polskiego Ładu zapłaci mniejsze podatki, że 14 mld zł zostanie w kieszeni podatników. O tyle podatki się zmniejszą. O pieniądze idzie też w sporze Komisji Europejskiej z Polską - o Izbę Dyscyplinarną Sądu Najwyższego. W tej sprawie unijny Trybunał Sprawiedliwości przekroczył traktatowe uprawnienia, bo nakazał zawieszenie działania izby. Historia UE polega na rozpychaniu się instytucji unijnych. Rozpycha się Komisja, rozpycha się Trybunał Sprawiedliwości. Dziś mija termin wysłania do Komisji Europejskiej odpowiedzi polskiego rządu w tej sprawie. Premier zapewnił, że do końca dnia dokument trafi do Brukseli. Nie upubliczniamy tej informacji w mediach, ponieważ dobrą zasadą jest to, by adresat najpierw dowiedział się, co się w tej odpowiedzi znajduje. Wicepremier Jarosław Kaczyński zapowiedział, że we wrześniu rozpocznie się reforma Izby Dyscyplinarnej Sądu Najwyższego, która zakłada m.in. jej likwidację w obecnej postaci. Szczepiąc się teraz zdążymy jeszcze uodpornić się przed jesienią. Oglądają państwo główne wydanie wiadomości. Zobaczmy, co jeszcze przed nami. Polscy strażacy przedłużyli swoją misję. Wciąż pomagają płonącej Grecji. Antypolska narracja ze strony izraelskich polityków. Polscy strażacy walczą z pożarami w całej Europie. Wczoraj do kraju wróciła nasza misja z Turcji, która przy pomocy śmigłowców wspierała Ankarę w walce z pożarami. Dziś powrót do domu mieli rozpocząć strażacy wspierający Grecję, ale okazało się, że wciąż są potrzebni. Polscy strażacy, którzy tydzień temu pojechali do Grecji walczyć z pożarami na wyspie Eubea dziś mieli zakończyć misję. Jednak po południu Grecy ponownie poprosili o natychmiastową pomoc w walce z żywiołem. Dwa plutony gaśnicze wyjechały alarmowo do pożaru w miejscowości Willa znajdującej się na południe od Aten. Wyjazd zorganizowany był na prośbę strony greckiej, która wiedząc, że moduł polski jeszcze jest na miejscu, poprosiła o natychmiastowe wsparcie. Walkę z ogniem utrudniają upały i niezwykle trudny teren. Górzysty, bardzo stromy, gęsto zalesiony, jest to teren, który w Polsce nie występuje, a jeżeli występuje, to z pewnością nie na taką skalę. W sumie w Grecji pracuje 143 strażaków. Mają do dyspozycji 46 specjalistycznych pojazdów ratowniczych i gaśniczych. Wczoraj wieczorem do kraju wrócili polscy policjanci i strażacy, którzy przez tydzień pomagali gasić pożary w Turcji. Melduję wykonanie zadania i wróciliśmy tak, jak obiecaliśmy - bez strat. Z policyjnych śmigłowców Black Hawk wykonali ponad 200 zrzutów wody na płonące lasy. Pożary w chwili obecnej są praktycznie całkowicie opanowane, niewielkie zarzewia ognia jeszcze gdzieś tam dogaszają pozostałe załogi. My zrobiliśmy to, co mieliśmy zrobić. Wielkimi krokami zbliżają się XVI Letnie Igrzyska Paraolimpijskie w Tokio. Odbędą się one pod hasłem "Zjednoczeni przez emocje". Nominacje sportowcom, którzy będą reprezentować Polskę, wręczyła dziś para prezydencka. Maciej Lepiato. Dwukrotny złoty medalista paraolimpijski w skoku wzwyż. Jedna z wielu medalowych nadziei polskiej reprezentacji w Tokio, która liczy 90 sportowców. Wystartują w 12 dyscyplinach, co ciekawe ponad 1/3 tego składu to są zawodnicy, którzy na igrzyskach paraolimpijskich zadebiutują. Łącznie 14 lat treningów. W tym gronie parakajakarka Katarzyna Kozikowska. Już czuję, że to będzie świetne wydarzenie i będę zamykać imprezę, mam nadzieję, że to będzie bardzo dobre zamknięcie. Po złożonej przysiędze w ogrodach Pałacu Prezydenckiego nominacje naszym paraolimpijczykom wręczyła para prezydencka. Po tym, jak widzę tę atmosferę, te morale niezwykle wysokie, to takie mocne podejście, to wierzę w to głęboko, że będą to dla państwa igrzyska wielkiego sukcesu. Wy wiecie najlepiej, jak trzeba ciężko pracować, żeby osiągnąć ten status reprezentanta Polski na igrzyska olimpijskie, wielkie gratulacje. Wielokrotnie udowadniali, że niemożliwe nie istnieje. Paraolimpiada w Tokio rozpocznie się 24 sierpnia i potrwa do 5 września. Zmagania naszych sportowców pokaże Telewizja Polska. 100 godzin transmisji na żywo w TVP Sport, specjalny program podsumowujący wydarzenia dnia w TVP 1 przed samym Teleexpresem i 30 minut w absolutnym prime time w TVP Sport między 18.00 a 20.00, program, w którym podsumowujemy wydarzenia, wszystkie medale, wszystko to, co wydarzyło się danego dnia. Znowu przetasowanie. Dzień po dniu na antenach TVP śledziliśmy zmagania kolarzy podczas 78. edycji Tour de Pologne. Ten wyścig już za nami. Polak zajął 3. miejsce w klasyfikacji generalnej. W odpowiedzi na ostatnie bezpodstawne i nieuzasadnione działania Izraela Polska podjęła decyzję zgodną z zasadą wzajemności. Ambasador Magierowski do odwołania pozostaje w Warszawie - poinformowało Ministerstwo Spraw Zagranicznych. To efekt antypolskiej narracji płynącej z Izraela, którą powiela totalna opozycja. Grabieży polskiego majątku ma zapobiec nowelizacja Kodeksu postępowania administracyjnego. Zakończy nie tylko złodziejską reprywatyzacje, ale także dramat tysięcy lokatorów. Teraz po upływie 30 lat od wydania decyzji administracyjnej dotyczącej nieruchomości nie będzie można jej podważyć. Podobne przepisy od dawna funkcjonują w innych krajach Europy, ale tylko w przypadku Warszawy stały się pretekstem do antypolskiego ataku ze strony izraelskich władz. Dawno minęły czasy, kiedy Polacy krzywdzili Żydów bez konsekwencji. Takich niedopuszczalnych, skandalicznych wypowiedzi Po tym, jak prezydent Andrzej Duda podpisał nowelizację Kodeksu postępowania administracyjnego, Izrael obniżył rangę dyplomatycznej reprezentacji w Warszawie. To wręcz działania histeryczne, działania agresywne. Polskie MSZ zapowiada adekwatne kroki. W odpowiedzi na ostatnie bezpodstawne nieuzasadnione działania Izraela Polska podjęła decyzję zgodną z zasadą wzajemności. Ambasador Magierowski do odwołania pozostaje w Warszawie. Zdaniem komentatorów kosztem Polski izraelscy politycy toczą między sobą cyniczną grę o polityczne wpływy w swoim kraju. Wykorzystuje się w grze politycznej tak skrajnie antypolskie wypowiedzi, bo chyba nikt jeszcze, nie wiem, czy Władimir Putin był w stanie aż tak ostro powiedzieć, no to na poziomie Władimira Putina chyba ta wypowiedź Lapida jest, czyli po prostu fałszowanie historii. Polska od lat pracuje nad partnerskimi relacjami z Izraelem. Dlatego niezrozumiała jest kolejna fala antypolskiej narracji. W Polsce synagog nie muszą czołgi bronić, ani za każdym rabinem policja nie musi chodzić, ochraniając go. Polska jest otwartym krajem, a szczególnie na mniejszość żydowską, czego najlepszym dowodem jest Warszawa. Antypolskie sugestie i oskarżenia padają nie tylko z ust izraelskich polityków. W tym samym czasie w szkodliwą dla Polski i kłamliwą narrację Izraela wpisuje się totalna opozycja. To skandaliczne słowa posła Platformy Obywatelskiej. Obozy koncentracyjne, w których mordowało się Żydów i Polaków, powstały na terenie Polski dlatego, że w Polsce był największy antysemityzm przed II wojną światową. To, co wygaduje poseł Łącki, to już jakiś skrajny przypadek braku rozumu i nieuctwa, kiedy uważa, że za Hitlera nie było antysemityzmu, a w Polsce, która broniła, chroniła żydów, antysemityzm istniał. Styczeń 1933 roku - Adolf Hitler zostaje kanclerzem Niemiec. Palenie książek, ustawy norymberskie, terror, polityczne mordy, obozy koncentracyjne. Listopad 1938 roku - Noc Kryształowa. W Niemczech dochodzi do zorganizowanego przez władze pogromu żydów. Tysiące z nich ucieka do Polski, żeby znaleźć schronienie przed brunatnym terrorem. 1 września 1939 roku - Polska staje się ofiarą Hitlera. Nie można Polaków posądzać o antysemityzm. Nie można na nas zrzucać odpowiedzialności za to, czego dokonali Niemcy w czasie II wojny światowej. Niemieckie obozy koncentracyjne i obozy zagłady tworzą Niemcy. Jak pokazuje mapa IPN-u, robią to zarówno w swoim kraju jak i na terenach okupowanych - w granicach tzw. "Wielkich Niemiec". To m.in. tereny nie tylko dzisiejszej Polski, ale również Francji, Słowacji, Czech czy Austrii. W obliczu tych faktów widać jak na dłoni, że ostatnia wypowiedź posła PO to prymitywne i ohydne kłamstwo. Bezczelnością jest twierdzenie, że Polska jest komukolwiek cokolwiek winna w związku z II wojną światową. W obliczu tych faktów widać jak na dłoni, że ostatnia wypowiedź posła PO to prymitywne i ohydne kłamstwo. Jest to wręcz mieszanka braku podstawowej wiedzy historycznej z niechęcią do własnego narodu i do historii tego narodu. Z tego typu określeniami trzeba w sposób zdecydowany walczyć. Niestety takich słów pada więcej i z ust opozycji... Polacy brali udział w Holocauście także jako sprawcy. ...i sympatyzującego z opozycją byłego już Rzecznika Praw Obywatelskich. Wiele narodów też współuczestniczyło w realizowaniu Holocaustu, w tym także, o czym mówię z ubolewaniem, także naród Polski. Nastąpiło jakieś przesunięcie, próba obarczenia, i to kolejny już raz Polaków, tak naprawdę zbrodnią dokonaną przez państwo niemieckie. To była straszliwa zbrodnia w warunkach, gdy państwo polskie nie istniało, a to które istniało, czyli czy podziemnie, czy na emigracji, broniło żydów. W obliczu obrony polskiej racji stanu toczy się pełna manipulacji polityczna gra wpływów i interesów. Komentatorzy zwracają uwagę na sondaż zrealizowany na zlecenie Platformy Obywatelskiej, z którego wynika, że Koalicja Obywatelska notuje rzekomo takie samo poparcie jak Prawo i Sprawiedliwość. Sondaż, który jest bardzo dziwny, to jest podcinanie stanowiska negocjacyjnego rządu, który powinien się cieszyć w tym momencie jak najszerszym wsparciem wszystkich sił politycznych. Chodzi o suwerenność i dobre imię Polski, ale dla opozycji najwyraźniej bardziej liczy się jej polityczny interes. Doświadczamy więcej antysemityzmu w życiu codziennym - skarży się w wywiadzie dla dziennika Berliner Zeitung przewodniczący Centralnej Rady Żydów w Niemczech Josef Schuster. Niemiecki antysemityzm przybiera już formę fizycznych ataków. A agresji nie powstrzymują nawet policyjne patrole przed synagogami i żydowskimi sklepami. Antysemickie uprzedzenia ma co piąty Niemiec - wynika z badań, na które powołuje się Josef Schuster. Przewodniczący Centralnej Rady Żydów w Niemczech alarmuje na łamach Berliner Zeitung, że Żydzi w Niemczech są coraz bardziej zagrożeni. W ostatniej dekadzie antyżydowskie resentymenty stały się bardziej widoczne. Tylko w ubiegłym roku w Niemczech doszło do 2275 ataków antysemickich - średnio 6 dziennie. To najwięcej od 2001 roku, od kiedy niemiecka policja prowadzi takie statystyki. W Berlinie, w odróżnieniu np. od Nowego Jorku czy Londynu, właściwie nie widzi się osób, które występują w tradycyjnych strojach żydowskich, chyba że występują pod ochroną policyjną. Pod stałą ochroną niemieckiej policji są synagogi, żydowskie muzea i sklepy. Mimo to w czerwcu nieznany sprawca podpalił synagogę w Ulm. Pożar udało się w porę ugasić. W październiku ubiegłego roku przed synagogą w Hamburgu został zaatakowany i pobity żydowski student. Rok wcześniej przed synagogą w Halle zginęły dwie osoby. Ofiar mogło być znacznie więcej, bo w świątyni modliło się ponad 50 osób. Napastnikowi na szczęście nie udało się sforsować zabezpieczeń. Do ataków dochodzi, mimo że niemieckie władze od lat obejmują społeczność żydowską ochroną. To prawda, że antysemityzm zawsze był obecny. To trudne do zrozumienia i zawstydzające, że żadna instytucja żydowska w Niemczech nie może działać bez ochrony policji. Czy to jest szkoła, przedszkole czy synagoga. Bo niemiecki antysemityzm zaczyna się już w szkołach, gdzie jego ofiarami stają się żydowskie dzieci. To sytuacja, która dla Niemiec jest bardziej niż wstydliwa. Notujemy najwyższą liczbę ataków antysemickich od kilku lat, a to może być tylko wierzchołek góry lodowej. Liczba takich ataków wzrosła w Niemczech po tym, jak wskutek polityki migracyjnej Berlina znacznie powiększyła się społeczność muzułmańska. W tych społecznościach wrogość wobec Żydów jest niestety bardzo mocno ugruntowana, a z drugiej strony, i to jest drugie źródło tego wzrostu antysemityzmu we współczesnych Niemczech, no to jednak rosnąca popularność ugrupowań odwołujących się do ideologii nazistowskiej. Niemieccy politycy mówią wręcz o "niewyobrażalnej radykalizacji antysemickiej", która może być niebezpieczna dla państwa. Chcą z tym walczyć przeznaczając 35 mln euro na badania nad antysemityzmem, prawicowym ekstremizmem i rasizmem. Prawo i Sprawiedliwość na prowadzeniu, oraz 5 partii w Sejmie - tak wyglądają wyniki najnowszego sondażu przeprowadzonego przez Instytut Badań Pollster na zlecenie TVP Info. Spójrzmy na szczegóły. Na Prawo i Sprawiedliwość zgłosowałoby 34% badanych. Na Koalicje Obywatelską 26%. Na Polska 2050 Szymona Hołowni - 18%. Na Lewicę chce głosować 8% respondentów. z 8-procentowym poparciem także Konfederacja. Swój głos dla Polskiego Stronnictwa Ludowego deklaruje 4% badanych. Kukiz'15 z jednoprocentowym poparciem. Porozumienie Jarosława Gowina zaledwie 0,8%. Na inną partię zagłosowałoby 0,2% respondentów. Ankietowanych zapytano również o to, która partia najlepiej rozumie zwykłego obywatela. Tu z odpowiedzi wykluczono osoby niezdecydowane. 38% badanych uważa, że obywatela najlepiej rozumie Prawo i Sprawiedliwość. 21% uważa, że Koalicja Obywatelska. 20% odpowiedziało, że Polska 2050. 9% uważa, że najlepiej rozumie ich Lewica. 7%, że Konfederacja. Za najlepiej rozumianych przez Polskie Stronnictwo Ludowe uważa się 2% badanych. Taki sam wynik osiągnęło ugrupowanie Kukiz'15. 1% uważa, że obywateli najlepiej rozumie Porozumienie. Instytut Badań Pollster zapytał respondentów również o to, która z partii jest najbardziej wiarygodna pod względem spełniania obietnic wyborczych? Tu również pokazujemy odpowiedzi osób, które nie miały wątpliwości. 46% odpowiedziało, że najbardziej wiarygodne w spełnianiu obietnic wyborczych jest Prawo i Sprawiedliwość. 19% wskazuje Koalicję Obywatelską. 15% uważa, że to Polska 2050. Na Konfederację postawiło 8% badanych. 7% na Lewicę. 2% uznało, że PSL jest najbardziej wiarygodne w spełnianiu obietnic. Taki sam wynik osiąga Porozumienie Jarosława Gowina, a zaledwie 1% uważa, że najbardziej wiarygodne w spełnianiu obietnic jest ugrupowanie Kukiz'15. Reasumpcja - powtórne głosowanie - za sprawą polityków części ugrupowań opozycyjnych w Sejmie wzbudziło w ubiegłym tygodniu ogromne emocje. Podobnych sytuacje w przeszłości było już wiele, tyle że nie zawsze zgodnie z prawem, choć akurat wtedy nie budziło zainteresowania. Wobec trudności technicznych systemu reasumpcja głosowania. Kwiecień 2015 roku, ówczesny marszałek Sejmu Radosław Sikorski po problemach z wyborem kandydatki Platformy Obywatelskiej na Generalnego Inspektora Ochrony Danych Osobowych zarządza ponowne głosowanie. Reasumpcja głosowania, proszę jeszcze raz i tym razem sprawniej. Głosujemy! Decyzję podjął sam ówczesny marszałek, wszystko trwało zaledwie kilka minut. Nie było jasne, co się dzieje, nie było pisemnego wniosku 30 posłów w sprawie reasumpcji, choć regulamin sejmu mówi jasno: Wtedy dopiero powtórne głosowanie pozwoliło wybrać kandydatkę wskazaną przez Platformę Obywatelską. Już, głosujemy. Co jest?! Sprawa przeszła bez echa. A to już ubiegły tydzień. Marszałek Sejmu Elżbieta Witek zarządza powtórne głosowanie po pretensjach kilku opozycyjnych posłów o wprowadzenie w błąd. Co istotne, głosowanie dotyczyło przerwy w obradach. Różni posłowie mieli na nią różne pomysły. Źle zrozumieliśmy to, co pani marszałek mówiła. Pani Marszałek mówiła o 1, o 2, o 15, a potem było już coraz, coraz głośniej. Marszałek sejmu przeprosiła, całą winę wzięła na siebie, a po złożeniu przez 30 posłów pisemnego wniosku o reasumpcję zarządziła powtórne głosowanie. Po przeanalizowaniu wszystkich przesłanek, po zasięgnięciu opinii 5 prawników, co mnie nie obliguje, ale zasięgnęłam opinii 5 prawników, oczywiście tak, w związku z czym odbędzie się reasumpcja tego głosowania. Zaatakowali ją za to parlamentarzyści Platformy Obywatelskiej, w tym również były marszałek z PO Radosław Sikorski. Ewidentnie złamała regulamin Sejmu, przekroczyła swoje uprawnienia i jest to przestępstwem. Posłowie Platformy grzmieli o końcu demokracji, a marszałek Sejmu straszyli nawet więzieniem. Podlega karze ograniczenia wolności bodaj do lat 3. Posłowie PO kwestionowali i wyśmiewali również opinię 5 sejmowych prawników i ich opinię o powtórnym głosowaniu. Reasumpcji głosowania dokonywano wielokrotnie w przeszłości, także w odniesieniu do zatwierdzenia wyroku Trybunału w 1992 roku w sprawie waloryzacji emerytur były dziesiątki powodów. W 2018 roku przy okazji głosowania w sprawie zatrzymania i aresztu ich partyjnego kolegi Stanisława Gawłowskiego, reasumpcji domagała się Platforma Obywatelska, tyle tylko, że dzień po przegranym głosowaniu, a żadnych wątpliwości dotyczących wyniku czy awarii sprzętu nie było. Politycy tego ugrupowania złożyli wtedy wniosek do prokuratury, w którym oskarżali o nieprzeprowadzenia powtórnego głosowania. Teraz również złożyli wniosek do prokuratury i również oskarżają, tyle że tym razem o przeprowadzenie powtórnego głosowania. Punkt widzenia zależy od punktu siedzenia. To, co jest opozycji wygodne, jest dobre, a to co nie, jest złe. I w tym wypadku mamy do czynienia nie tylko z hipokryzją, ale i z fałszowaniem rzeczywistości. Ostatecznie sejm przegłosował przerwę posiedzenia do 15 września. Na "Gościa Wiadomości" z napisami zapraszamy do kanału TVP Info. 