Niesamowity start Polaka! Rzadko chodził dystans 20 km. Niemożliwe stało się faktem. Marysiu, prosimy. Niech leci! Poleciało! Mamy 1. srebro. Dobry wieczór państwu, Danuta Holecka, zapraszam na główne wydanie Wiadomości. Biało-Czerwoni nie zatrzymują się w Tokio. Dziś do naszego dorobku na igrzyskach olimpijskich dołożyliśmy dwa medale. Sensacyjne złoto w chodzie na 50 km wywalczył Dawid Tomala, a srebro w rzucie oszczepem zdobyła Maria Andrejczyk. Zmagania Polaków na miejscu, od początku igrzysk, obserwuje Mateusz Nowak. Wygląda na to, że udanych dla nas igrzysk olimpijskich w XXI wieku jeszcze nie było. Tak, bo w Tokio mamy już 12 medali. Więcej niż na jakichkolwiek igrzyskach w XXI wieku. Te igrzyska będą dla nas najlepsze w historii, jeśli chodzi o lekkoatletykę. Nasi lekkoatleci zdobyli 8 medali. Mamy 4 złota, a może być jeszcze lepiej. Jutro finały sztafety 4 razy 400 m. Każdy z nas chciałby wchodzić w dzień, tak jak zrobił to dzisiaj Dawid Tomala. Dawid Tomala mistrzem olimpijskim w chodzie na 50 km! Niemożliwe stało się faktem! Człowiek, który do dziś tylko raz ukończył chód na 50 km. W Tokio Dawid Tomala zrobił to po raz drugi i został mistrzem olimpijskim! Cieszę się niesamowicie, bo człowiek pracuje na to całe życie, i fajnie, że udało się dzisiaj osiągnąć ten założony cel. Dawid od początku szedł w czołówce. Na 30. kilometrze zaatakował. To jest prędkość, z jaką w tym roku rzadko chodził dystans 20 km. I szybko zyskał przewagę nad resztą stawki. W pewnym momencie odwróciłem się i zobaczyłem, że ten dystans między mną a innymi zawodnikami jest już znaczy. Ja nawet się tego nie spodziewałem. I z każdym kolejnym kilometrem się powiększał. W pewnym momencie przewaga sięgnęła nawet trzech minut. To pozwoliło na spokojny finisz z Biało-Czerwoną na ramionach. Zwycięstwo Dawida jest tym bardziej cenne, ze chód sportowy na 50 km znika z programu igrzysk olimpijskich. Bardzo dobrze na stadionie olimpijskim zaprezentowała się dziś ambitna Maria Andrejczyk. 25-latka wywalczyła srebrny medal. To nagroda za walkę mimo kontuzji i aż czterech operacji, które przeszła od Rio. Tak bardzo się cieszę. Ale to mi nie wystarcza. Ja naprawdę chcę więcej. Będę zasuwać jak nigdy do tej pory, żeby forma mi wystrzeliła w odpowiednim momencie. Czyli podczas kolejnych igrzysk w Paryżu. Na to liczymy też u Aleksandry Mirosław. Wystartowały! Dobrze Francuzka, ale Polka też jest tuż obok! Polka przejęła prowadzenie i wygrywa! 6,84! Czyli rekord świata! Niestety sprint to tylko 1/3 kombinacji we wspinaczce sportowej. W kolejnych konkurencjach Polce nie poszło już tak dobrze i zakończyła rywalizację na czwartym miejscu. Jestem bardzo zadowolona ze swojego występu. Tak naprawdę dałam z siebie maksa. Trójbój dla mnie jest niefortunny, ale z drugiej strony dzięki temu, że jestem najlepsza w swojej dyscyplinie, jestem tutaj w tym finale. Najlepszy w swojej dyscyplinie jest obecnie Jan-Krzysztof Duda. Polak pokonał wczoraj Rosjanina Siergieja Kariakina i został pierwszym polskim zwycięzcą szachowego Pucharu Świata. Dziękuję wszystkim za kibicowanie i wsparcie. Pozdrowienia z Soczi! Również pozdrawiamy i życzymy Jankowi dalszych sukcesów. Polak ma dopiero 23 lata. Już nazywany jest czarodziejem z Wieliczki. A takie reakcje na szachowe posunięcia naszego mistrza... ...zdarzają się coraz częściej. Udowodnił, że nie tylko pojedyncze partie mu się zdarzają, ale nawet tak wielki sukces, gdzie trzeba było przez trzy tygodnie grać na najwyższym poziomie, więc myślę, że możemy coraz głośniej mówić, że Jan-Krzysztof Duda może kiedyś powalczyć o mistrzostwo świata. Pogoda tego lata nas nie rozpieszcza. Ulewy, podtopienia, a nawet trąby powietrzne - z tym ostatniej doby musieli mierzyć się mieszkańcy południowej Polski. Najtrudniejsza sytuacja jest w Małopolsce. A czego spodziewać się w najbliższych godzinach W ostatnich tygodniach to już kolejny raz, gdy to krakowskie osiedle znalazło się pod wodą. Zrobili tutaj normalny basen. Powinni albo zamknąć tego inżyniera, który to robił, albo tą osobę, która to nadzorowała. Wielu mieszkańców przez kilka godzin było uwięzionych. Bez prądu i ciepłej wody. Mnie serce pęka, że strażacy pracują, jak mogą, a nie mogą odpompować wody. Ekstremalna ulewa dała się we znaki także kierowcom. Tak w nocy wyglądały niektóre drogi pod Wawelem. Woda zalegała też w tunelach, utknęły tramwaje. Z problemami mierzy się nie tylko stolica, a całe województwo małopolskie. Wydałem dyspozycję, aby wesprzeć poszczególne samorządy workami, workami z piaskiem. W taki sposób, aby zabezpieczyć nieruchomości. Z powodu uszkodzenia nasypu i podmycia toru kolejowego na odcinku Chabówka-Zakopane wstrzymano ruch pociągów. Mam pod osiemdziesiątkę, ale jeszcze nie pamiętam takiego nagłego jakiegoś deszczu, który by tyle czasu tak trwał. A to już Śląsk, gdzie wezbrały niektóre rzeki. Modły nam do Najwyższego zostały i nic poza tym. W Lędzinach wylała Przyrwa. Podtopiona lokalna droga i niektóre domy. Kolejna noc bezradności, zmęczenia i frustracji. W sumie w całym kraju strażacy interweniowali niemal trzy tysiące razy. Polegały w większości na wypompowaniu wody z zalanych posesji, zalanych pomieszczeń, zalanych budynków, a także zalanych ciągów komunikacyjnych. Na południu kraju pogoda da mieszkańcom odpocząć. W najbliższych godzinach niebezpiecznie może być za to w północno-wschodniej Polsce. Województwo podlaskie, północna część Mazowsza oaz warmińsko-mazurskie - tutaj właśnie prognozujemy intensywne pady deszczu do 30 litrów na m2. Na koniec dobra informacja - jutro wyjrzy słońce. We Włoszech w życie wchodzą tzw. zielone przepustki uprawniające do wejścia do kin czy muzeów, ale też pizzerii. Bez przeszkód wejdą osoby zaszczepione przeciw COVID-19. To kolejny kraj wprowadzający podobne rozwiązania w odpowiedzi na zagrożenie czwartą falą. Restauracje we Włoszech na zewnątrz mogą przyjąć każdego. Żeby wejść do środka, od dziś potrzebny jest dokument o zaszczepieniu lub aktualny test. Pytam się o certyfikat szczepionkowy i dokument z tym samym nazwiskiem. Po okazaniu tych dokumentów pozwalam wejść do środka. Przepustki covidowe we Włoszech są potrzebne również na stadionach, siłowniach czy w muzeach. Obostrzenia mogą się różnić w zależności od sytuacji epidemicznej w różnych regionach. Paszport covidowy pozwala wszystkim cieszyć się wakacjami i wracać do normalności, Jak pokazują sondaże, podobne rozwiązania w większości poparliby Polacy. Za jest niemal 60% pytanych, przeciwnych - 37%. Podobne rozwiązanie jak we Włoszech obowiązują we Francji. U nas to działa. Jest proste, zupełnie bezproblemowe, więc cieszę się, że mogę z tego skorzystać. W Europie trwa dyskusja nad ewentualną trzecią dawką szczepionki. Przynajmniej odsunięcie jej w czasie rekomenduje WHO, obawiając się, że zablokuje to szczepienia w biedniejszych krajach. Na dziś nie mamy badań potwierdzających, że ta trzecia dawka powinna być podawana. Twarde dane wskazują za to na skuteczność pierwszej i drugiej dawki. Te z USA pokazują, że ponad 99% osób, które umierają teraz na COVID-19, to osoby niezaszczepione. Pamiętajmy: czwarta fala się zbliża i niestety najbardziej zarażone są osoby niezaszczepione. Szczepienia mogą uratować życie i ochronić przed powikłaniami. To jest wynalazek ludzkości te szczepienia. Szczepmy się, bo naprawdę warto. Te szczepionki ratują ludziom życie. Ostatniej doby w Polsce zaszczepiło się ponad 100 tys. osób. W pełni zaszczepionych jest ponad 46% populacji. Rodzina białoruskiej lekkoatletki Krysciny Cimanouskiej jest już w Polsce. Resort kultury i sportu zaoferował biegaczce kontynuowanie kariery sportowej w naszym kraju. Losy Białorusinki śledził cały świat, ale to nie pierwsza i z pewnością nie ostatnia ofiara reżimu Aleksandra Łukaszenki, która znalazła schronienie w Polsce. Wczorajszą konferencję Cimanouskiej w Warszawie pokazały wszystkie światowe media. W większości przekazów podkreślano, że Polska staje się krajem pierwszego wyboru dla uciekających przed reżimem Łukaszenki Białorusinów. Polska bardzo szybko zareagowała, zaproponowała mi swoją pomoc, dlatego nie namyślałam się zbyt długo i przyjęłam tę pomoc i jestem bardzo wdzięczna. Do Polski przyjechała też rodzina biegaczki. Resort kultury i sportu wspólnie z Orlen Team zaoferowały lekkoatletce możliwość kontynuowania sportowej kariery. Pani Cimanouska może znaleźć w Polsce naprawdę dobre warunki do życia, ale także do uprawiania sportu na tym najwyższym światowym poziomie. Jak podkreślają białoruscy dziennikarze niezależnych mediów, nie ma dzisiaj kraju, który bardziej przejmowałby się losem Białorusinów niż Polska. Polską pomoc dla Białorusi, która walczy o demokrację w swoim kraju... Oczywiście tej pomocy nie można przecenić, dlatego że nie sądzę, aby jakikolwiek inny kraj robił więcej w tej sprawie niż Polska. Tylko w tym roku wnioski uchodźcze w Polsce złożyło ponad pół tysiąca Białorusinów. Nasz kraj wspiera nie tylko opozycjonistów, ale też studentów, naukowców i przedsiębiorców. Wsparcie otrzymują też działacze polskiej mniejszości na Białorusi. W maju po dyplomatycznej ofensywie udało się wydostać z więzień i wywieźć do Polski trzy nauczycielki aresztowane za organizację patriotycznych spotkań z młodzieżą. Polskie służby dyplomatyczne zawsze są gotowe w takiej sytuacji nieść pomoc od poziomu ambasady do poziomu tutaj wizyty w Warszawie, przylotu do Europy i takie wsparcie zapewnialiśmy. Aleksander Łukaszenka szuka jednak zemsty za wsparcie białoruskiej opozycji i sankcje nałożone przez UE. Od kilku tygodni nielegalni imigranci z Bliskiego Wschodu i Afryki są przerzucani pod granicę z Litwą i Polską, gdzie nielegalnie próbują przedostać się na terytorium UE. Polscy strażacy i policjanci pomogą Turcji w walce z pożarami. Kraj ten zmaga się z żywiołem od kilkunastu dni. Pierwszy zespół wsparcia operacyjnego już drodze. Rano wylatuje śmigłowiec z kolejną grupą. Ponad 60 tys. ha lasów, 8 ofiar śmiertelnych, setki rannych, tysiące ludzi uciekających z zagrożonych terenów. Najgorzej jest na zachodzie kraju, także w pobliżu popularnych resortów turystycznych w Antalyi, Mugli i Marmaris. Ogień niszczy wszystko na swojej drodze. Uratowałem moje zwierzęta, zabrałem je do sąsiedniej wsi. Wróciłem, bo chcę spróbować ocalić dom, który może cały spłonąć. Pożary widać nawet z kosmosu. W tych dramatycznych chwilach Turcja może liczyć na międzynarodową pomoc, w tym Polski. Dziś pierwsza grupa strażaków wyruszyła w drogę. Straż pożarna jest przygotowana do działań na terenie Polski, ale również do działań międzynarodowych w pożarach. Dzisiaj rozmawialiśmy z polskim ministrem spraw zagranicznych Zbigniewem Rauem. Strona polska zaproponowała, że w sobotę wyślą do naszego kraju helikopter Black Hawk z 14 członkami załogi. Są bardzo mile widziani. To pierwsza taka misja polskich służb z użyciem blackhawka. Będą mieli na wyposażeniu dwa kosze, tzw. Bambi Bucket, o pojemności około 1500 litrów wody, drugi o pojemności około 3000 litrów. Jak pokazuje historia, Polska i Polacy pomagają chętnie. W 2015 roku po trzęsieniu ziemi w Nepalu. W 2018 przy gaszeniu pożarów w Szwecji. Rok temu po eksplozji w Bejrucie Czy kilkanaście dni temu w trakcie powodzi na zachodzie Niemiec. Misja polskich strażaków i policjantów w Turcji potrwa około 10 dni. Ogladaja państwo główne wydanie Wiadomości. Oto co jeszcze przed nami w programie. Na spotkanie Matce Bożej wyruszyły pielgrzymki na Jasną Górę. Szansa na zablokowanie groźnego dla Polski projektu Nord Stream 2. Po rocznej przerwie spowodowanej pandemią z wielu miejsc Polski wyruszyły pielgrzymki na Jasną Górę. To fenomen na skalę światową - podkreślają ojcowie paulini, którzy cieszą się, że niebawem będą mogli z otwartymi ramionami witać pątników w Narodowym Sanktuarium Matki Bożej Częstochowskiej. W strugach padającego deszczu pod hasłem "Józef. Mąż Maryi" po raz 310 wychodzi Warszawska Piesza Pielgrzymka nazywana paulińską. W tym roku bierze w niej udział 2,5 tys. pielgrzymów, którzy na Jasną Górę dotrą 14 sierpnia. Przed nimi setki kilometrów. Idą małżeństwa, rodziny, narzeczeni, młodsi i starsi. Łączy ich wspólny cel - dojść do Matki Bożej i przeżyć jak najlepiej 9 dni w drodze. Dlaczego warto? Są intencje, są podziękowania, dziękczynienia. Inaczej być nie może, raz do roku na Jasną Górę musimy iść. Jest to też czas, kiedy możemy zastanowić się też nad naszą wiarą, przybliżyć się też do Boga, do Maryi. W tym pomóc mają rozpoczynające się także dziś ogólnopolskie rekolekcje "Beatyfikacja 33". Są przygotowaniem do beatyfikacji kardynała Stefana Wyszyńskiego. Trudno sobie wyobrazić, żeby pielgrzymi, którzy zmierzają na Jasną Górę w tym roku, ten tak ważny fakt jak beatyfikacja w swoich modlitwach ominęli. To jest teraz centralny punkt życia Kościoła. Na pielgrzymim szlaku od wczoraj są warszawscy studenci - w sumie około 1500 osób. Będziemy spali na polach namiotowych. Zwykle śpimy u gospodarzy, w jakichś domach, w stodołach czasami. W drodze są też pielgrzymki: rzeszowska, lubelska, chojnicka, białostocka czy krakowska. Ta ostatnia wyruszyła dziś wczesnym rankiem spod Wawelu. Blisko pięć tysięcy wiernych. Na to się czeka cały rok, żeby pójść na pielgrzymkę i wędrować do Matki Bożej. A to już pątnicy z Helu. Oni idą już prawie dwa tygodnie. Do pokonania mają najwięcej ze wszystkich - 640 km. Jak ktoś raz pójdzie, to chce wrócić kolejny raz, tak że przeżycie jest. Senat przyjął z poprawkami ustawę w sprawie odbudowy Pałacu Saskiego. Za przyjęciem ustawy zgłoszonej przez prezydenta głosowało 49 senatorów, przeciwko było 34, a 15 wstrzymało się od głosu. Przeważył ten duch współpracy. Państwo polskie stać na tę odbudowę tym bardziej, że za nią się naprawdę niesie bardzo wiele takich najważniejszych dla narodu treści. Odbudowany ma być także Pałac Bruehla oraz kamienice przy ulicy Królewskiej. Wszystkie budynki, które zniszczyli Niemcy w '44 roku. Tak jak przed wojną budowle mają być centrum kulturalnym. Zgoda Białego Domu na dokończenie budowy gazociągu Nord Stream 2 wywołała burzę, także wewnętrzną, w USA. Izba Reprezentantów przegłosowała poprawkę uniemożliwiającą zwolnienie projektu Nord Stream 2 z sankcji. A Polska i Ukraina zapowiada, że będzie robić wszystko, co się da, wykorzystując unijne regulacje, aby projekt zablokować. Do położenia zostało 25 km rur - informują rosyjskie media. To ma potrwać 3-4 tygodnie. Zielone światło na dokończenie budowy Nord Stream 2 dał amerykański prezydent Joe Biden. A w razie gdyby Władimir Putin chciał szantażować gazem Europę Środkowo-Wschodnią, zareagować i doprowadzić do nałożenia sankcji na Moskwę mają Niemcy. To teoria, która może nie wytrzymać zderzenia z rzeczywistością. Władimir Putin konsekwentnie od kilkunastu lat pokazuje, że jest zdolny do użycia każdego narzędzia. I tych narzędzi legalnych, i tych nielegalnych, wręcz czasami kryminalnych, po to by osiągać swoje cele. Joe Biden argumentował, że tej budowy i tak nie dało się już zatrzymać, bo była prawie ukończona. Ale innego zdania są amerykańscy kongresmeni. Chcą sankcji i zatrzymania budowy. Wśród nich jest Claudia Tenney - członek Izby Reprezentantów, z którą rozmawiamy. Nie przekonuje mnie argument, że było za późno i że rurociąg był prawie ukończony. Skoro nie był ukończony, to należało być stanowczym i utrzymać sankcje. Musimy się upewnić, żeby nasz gaz LNG płynął do Polski, która reprezentuje wolność, prawa obywatelskie i demokrację. Władimir Putin nieraz pokazał przecież, że atakować potrafi nie tylko militarnie, ale i gospodarczo. Nieraz na wiele sposobów odczuła to Ukraina, która teraz też znów czuje się oszukana - mówi nam Maciej Olchawa - autor książki o stosunkach amerykańsko-ukraińskich. W latach 90. Ukraina oddała swoją broń nuklearną w zamian za gwarancje bezpieczeństwa również ze strony USA. Jak ta gwarancja wyglądała w praktyce, pokazała rosyjska agresja w Donbasie i okupacja Krymu. Czy amerykański Kongres ma jeszcze szansę na zablokowanie rosyjsko-niemieckiej gazowej inwestycji? Wielu amerykańskich kongresmenów przypomina, kto jest sojusznikiem USA. Jest spór waszyngtoński. Z polskiego punktu widzenia można czekać na wyniki. Polska świetnie ożywiła swoją gospodarkę, jest na ścieżce wzmacniania swojej autonomii i jest wspaniałym sojusznikiem USA. Musimy wspierać Polskę i siły sojusznicze, w tym amerykańskie, które stacjonują w Polsce. Polsko-amerykański sojusz militarny ma się dobrze. Polski generał Adam Joks został właśnie zastępcą dowódcy V Korpusu amerykańskiej armii. Amerykańscy żołnierze w Polsce to ochrona przed ewentualną rosyjską agresją. Tej samej Rosji amerykański prezydent, godząc się na dokończenie budowy Nord Stream 2, daje oręż do gospodarczej agresji. Więc trudno się dziwić, że z tą decyzją nie zgadzają się kongresmeni. Wrócił do Polski, aby stanąć na czele opozycji, ale jak dotąd Donald Tusk nie przedstawił żadnego programu ani konstruktywnej propozycji. Skupia się na atakowaniu rządu, a komentatorzy regularnie wychwytują polityczne kłamstwa, jakimi posługuje się nowy lider PO. Donald Tusk ma problem z przekonaniem do siebie Polaków. Wyborcy oczekują programu. Atakowanie rządu nie wystarczy, tym bardziej że wielu pamięta, jak żyło się w Polsce za rządów Donalda Tuska. Niedobrze, że wraca. Raczej nie miałby ten pan mojego poparcia. Wyborcy pamiętają, że Donald Tusk wbrew ich woli podniósł wiek emerytalny do 67 lat. Mężczyźni musieli pracować 2 lata dłużej, kobiety aż 7 lat, a te pracujące na roli aż o 12 lat dłużej. Czy jest pan znowu za podniesieniem wieku emerytalnego do 70 lat? Muszę powiedzieć, że dzisiaj sam się zastanawiam, dlaczego postąpiłem wbrew własnej naturze, bo ja generalnie bardzo nie lubię przymusu. Lata rządów Donalda Tuska to również mafie VAT-owskie, które kosztowały podatników 250 mld zł, kolejne 150 mld to afera OFE. Czy nadal pan uważa, że pieniądze z OFE oraz z ZUS nie są Polaków? Tak pan powiedział w 2015 roku. To jest nieporozumienie. To jest nieporozumienie. Pieniądze, które są w OFE, nie są własnością Polaków. A to komentarz jednego z internautów. Polacy pamiętają też brak inwestycji i wyprzedaż majątku narodowego, gdy rządził Tusk. Nie ma żadnej ideologicznej przesłanki, by mówić kategorycznie "nie" inwestorom z jakiegokolwiek kraju, także z Rosji. A pan myśli, że co, że ja z chciwości? Pan myśli, że ja sobie coś wziąłem? Przewodniczący PO wmawia Polakom, że to jemu zawdzięczają obecny dobrobyt. Jest rok 2015. PiS jest w kampanii wyborczej i mówi "Polska w ruinie, wszystko zrujnowali, nie ma nic, tragedia, katastrofa". wygrywają wybory i miesiąc później rozdają największe pieniądze socjalne w historii. Skąd się te pieniądze wzięły? Niech się pan zastanowi, ile lat musieliśmy pracować, także w czasie moich rządów, żeby ktoś przyszedł i to rozdał. W 2014 roku za płacę minimalną można było kupić 24 pary spodni jeansowych, Dziś - 43 pary. Średnie wynagrodzenie wtedy starczało na 58 par, dziś - na 87. Inny przykład? W 2014 roku pensja minimalna pozwalała na zakup 50 kg wołowiny, dziś - 80 kg. Za średnie wynagrodzenie można dziś kupić o 42 kg wołowiny więcej niż 7 lat temu. Polacy pamiętają też, że w czasie rządów PO-PSL następowało wykluczanie społeczne i ekonomiczne mieszkańców wsi, degradacja gmin popegeerowskich i likwidacja połączeń kolejowych i autobusowych, dworców, posterunków policji, oddziałów poczty, a nawet placówek sanepidu. Nie było programów społecznych, było bezrobocie, a praca za 5 zł za godzinę. Poparcie Polaków dla Donalda Tuska jest więcej niż umiarkowane. Po prostu mają swoje doświadczenia z Donaldem Tuskiem. Tusk nie tylko nie przedstawił wyborcom żadnego pomysłu na Polskę, ale atakuje polski rząd za jego reformy... Oni cofnęli nas o dziesięciolecia, w najczarniejszą, najsmutniejszą otchłań historii naszej ojczyzny. ...i program. Każdy, kto ma 4000 albo więcej, straci de facto na Polskim Ładzie. To kłamstwo. Chcemy, żeby ci, którzy zarabiają do 12 tys., właściwie albo byli beneficjentami, czyli korzystali na tej reformie, albo żeby była ona dla nich neutralna. Donald Tusk był politykiem, który wielokrotnie miał problemy z prawdą. Kiedy pojawiały się zastrzeżenia co do wiarygodności jego wypowiedzi, on wtedy unikał dyskusji, ucinał temat. Tusk próbuje też oskarżać ministrów polskiego rządu o seksizm. Jak długo będzie rządziła ekipa Czarnków, Ziobro, tych mizoginów, to kobieta będzie miała poczucie, że jest drugim sortem. A to już komentarz jednego z internautów. Chodzi o tę wypowiedź Radosława Sikorskiego, nagraną w jednej z warszawskich restauracji. Na razie Tusk musi wyjaśnić, dlaczego, jak ustalili dziennikarze jednego z portali, przepisał swój majątek na żonę. Z rozmowie z dziennikarzami Robert Kropiwnicki z PO stwierdził, że to ukrywanie swojej własności i oszukiwanie wyborców. Gdy dowiedział się, że pytanie dotyczy Donalda Tuska, ocenił, że redaktorzy się czepiają, i dodał, że nie ma czasu na rozmowę. Pan poseł Kropiwnicki powie, że w PO to jest coś normalnego i to jest w imię zasad demokratycznych i wolnościowych, a jeżeli chodzi o PiS, no to jest skandal. Jeżeli się komentuje cokolwiek, to trzeba wszystkich traktować równą miarą. Polityczna debata wymaga przecież obiektywizmu i prawdy. Donald Tusk nie ma już tak szalonego parasola ochronnego, jak miał wcześniej, gdy rządził. Media mogą zderzać jego wypowiedzi z faktami, mogą sprawdzać, mogą weryfikować, a Donald Tusk rzeczywiście zaczął z wysokiego C, jeśli chodzi o cynizm i polityczne kłamstwo. Według mediów plan Tuska zakłada zbudowanie szerokiej koalicji na wybory parlamentarne w 2023 roku. PSL, PO i Polska 2050 miałyby wystartować pod szyldem Europejskiej Partii Ludowej. Dziś w Brukseli w skład tej partii wchodzą m.in. politycy PSL i PO, a Tusk jako szef PO ma ambicje na jedno z kluczowych stanowisk w Komisji Europejskiej. "Urodzenie dziecka to dla kobiety jakże często jest udręka na najbliższe 20 lat życia" - takie słowa wypowiedział na spotkaniu z wyborcami Donald Tusk i wywołał burzę wśród rodziców. To jeden z najnowszych punktów na polskiej mapie żłobkowej - placówka dla maluchów otwarta w podrzeszowskiej gminie Świlcza. W środku mnóstwo zabawek, wszystko pod wiek dostosowany dla dzieci, tak że idealnie. Tylko na Podkarpaciu w ubiegłym roku państwo dofinansowało 20 żłobków i klubów dziecięcych w ramach polityki wspierania macierzyństwa. Zupełnie inne podejście polityków do rodzicielstwa przedstawił na spotkaniu z mieszkańcami Nakła nad Notecią Donald Tusk Urodzenie dziecka, już nie mówiąc o dwójce, trójce, czwórce, to jest demograficznie fajna rzecz, ale dla kobiety jakże często to jest udręka na najbliższe 20 lat życia. "Dzieci to skrzydła każdego rodzica, nie udręka" - to tylko jeden z wpisów rodziców w odpowiedzi na słowa przewodniczącego PO. Wielu poczuło się urażonych słowami Tuska. Nie tylko w Internecie. Jeżeli ktoś chce mieć dziecko, to nie sądzę, żeby to było udręką, nawet jeśli jest ciężko, prawda. Te jego słowa to są okropne. Macierzyństwo to jest naprawdę piękna rzecz i każda kobieta się tym cieszy i powinna się tym cieszyć, bo to jest cud. A to, co on powiedział, jest naprawdę skandaliczne. Do słów Tuska odniósł się także metropolita krakowski. Arcybiskup Marek Jędraszewski przypomniał, że to właśnie Tusk kilka lat temu oznajmił, że rodzina bez dzieci to rodzina tania dla państwa. Słowa, które nie padały, jak pamiętam, publicznie mówiące tak o godności kobiety, o godności macierzyństwa, o rodzinie, która na miłości rodzicielskiej i macierzyńskiej zwłaszcza się buduje. Publicyści zwracają uwagę, że słowa Tuska wpisują się w szerszy kontekst polityki prorodzinnej rządu koalicji PO-PSL. To wówczas rząd podniósł VAT na ubranka dziecięce, a zgodnie z przepisami państwo mogło odbierać rodzicom dzieci z powodu biedy. Ja to rozumiem jednak jako zapowiedź odejścia od takich programów jak 500+, bo skoro nie afirmujemy macierzyństwa, nie cieszymy się z rodzicielstwa, to po co wspomagać rodziny. Myśmy nie dali ludziom 500+, a PiS dał ludziom 500+. Podczas spotkania z potencjalnymi wyborcami Donald Tusk skrytykował także program Rodzina 500+. 500+ to nie jest sposób na wychowanie dziecka na poziomie w standardach europejskich. Tymczasem to właśnie wprowadzenie programu Rodzina 500+ sprawiło, że wiele rodzin w Polsce mogło pozwolić sobie na dodatkowe kursy dla dzieci czy coroczne wakacje, co jest standardem europejskim. Żadnej pomocy nie było, a teraz jest pomoc. A dziecko to jest coś pięknego mieć, prawda. Nie są same. Ktoś o nich pomyślał i to jest bardzo ważne, jest bardzo ważne. Krytyka macierzyństwa ze strony Tuska ma jeszcze jeden niebezpieczny aspekt. Coraz mniej dzieci w społeczeństwie to prosta recepta na kryzys demograficzny i zapaść systemu ubezpieczeń, co uderzy w każdego Polaka niezależnie, czy ma dzieci, czy nie. Nasi sportowcy w Tokio dostarczają nam ogromnych pokładów dobrych emocji, za co im dziękujemy. Przeżyjmy jeszcze raz ich wspaniałe sukcesy. Dawid Tomala mistrzem olimpijskim! Maria Andrejczyk wicemistrzynią olimpijską. Rekord olimpijski, ale przy okazji rekord świata. Na Gościa Wiadomości z napisami zapraszamy do TVP Info. 