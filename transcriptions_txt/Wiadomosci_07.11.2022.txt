Bruksela grozi Polsce karami za zbyt niski VAT na paliwa, gaz i nawozy. Dobry wieczór, Edyta Lewandowska, witam państwa i zapraszam na Wiadomości. A oto co dziś w programie: A gdyby nie było tej tarczy? Polska tarcza antyinflacyjna na celowniku Brukseli. Są groźby, że będą nakładane kolejne kary. Polsko-amerykańskie braterstwo broni ma się bardzo dobrze. Strategiczne inwestycje w bazy wojskowe. Żeby wspierać polskie siły, siły NATO-wskie na wschodniej flance. Zmawiające się potęgi wymierzały Polsce najbardziej dotkliwe rany. Polacy chcą odkrywać historię swojego kraju. To nie jest tak, że zapominamy. My chcemy pamiętać, chcemy się uczyć. Bruksela bierze na celownik polską tarczę antyinflacyjną. Komisja Europejska wysłała do rządu pismo, w którym ostrzega, że obniżki VAT to naruszenie unijnych dyrektyw. Premier zapowiada utrzymanie tarczy, ale w zmienionej formie. Zerowy VAT na gaz i nawozy, a także obniżona stawka tego podatku na paliwa - takie działania łagodzące Polakom skutki putinflacji nie podobają się Brukseli. Wpływamy swoimi działaniami na konkurencyjność w opinii Komisji Europejskiej. Mamy za hojne, za bogate wsparcie. I rekomendacja, a właściwie nakaz jest, żeby od nowego roku te wszystkie obniżenia podatku w Polsce zatrzymać i ograniczyć zakres tarczy. W przeciwnym razie Polsce grozi kolejna procedura naruszenia unijnych przepisów. Tymczasem Niemcy chcą wpompować w swoją gospodarkę astronomiczną kwotę 200 mld euro. Ta ich właśnie pomoc publiczna razem z Francuzami jest ponad 90%, czyli to jest po prostu wielka, ostra gra. Wprowadzone przez rząd cięcia podatków budzą sprzeciw eurokratów, a przecież opozycja żądała, by działania były bardziej radykalne. Umowa z Komisją Europejską o obniżeniu VAT-u np. na prąd, na gaz czy na paliwa płynne. Klimat na zgodę na tego typu decyzję jest oczywisty. Okazuje się, że zgody nie ma. Jednak premier ponownie chce kompromisu z Brukselą. Są groźby, że będą nakładane kolejne kary, jeżeli nie wycofamy się z dotychczasowych naszych działań osłonowych, tych obniżek stawek podatku VAT. To chcemy zastąpić je innym mechanizmem ochrony przed inflacją. Zerowe stawki VAT na żywność mają zostać utrzymane, ale zamiast obniżek podatku na nośniki energii, rząd zamraża ceny prądu dla gospodarstw domowych do limitów zużycia. Powyżej nich będą obowiązywały ograniczenia w taryfach. Stawki znacznie niższe od rynkowych dotyczyć będą też małych i średnich firm, samorządów, szpitali i szkół. Koszty pokryją spółki energetyczne - mówił premier podczas posiedzenia Rady Dialogu Społecznego. Jestem za tym, żeby ich zysk był minimalny, właśnie dlatego, że jestem po stronie społecznej. Z wyliczeń kancelarii premiera wynika, że zamrożenie cen energii uchroni gospodarstwa domowe przed wzrostem rachunków nawet o 1400 zł rocznie. Z kolei ograniczenia cen dla firm czy szkół to ulga w wysokości kilku, kilkunastu lub kilkudziesięciu tysięcy złotych. Polacy popierają budowę zapory na granicy z obwodem królewieckim - tak wynika z sondażu przeprowadzonego przez pracownię IBRIS dla Radia Zet. Spójrzmy na szczegóły: Na pytanie: "Czy budowa tymczasowej zapory na granicy z obwodem kaliningradzkim jest potrzebna?" blisko 64% badanych odpowiedziało "TAK". Niecałe 23% jest przeciwnego zdania. Blisko 13,5% badanych nie ma zdania w tej sprawie. O tym, jak ważna jest budowa zapory w kontekście bezpieczeństwa Polski i Polaków - w materiale Marcina Szewczaka. Tymczasowe ogrodzenie. Powstaje od kilku dni, by chronić polską granicę. Na razie to tymczasowe rozwiązanie. Lecz przy granicy z Rosją może powstać zapora na wzór tej, która chroni nas przed migrantami wysyłanymi przez Białoruś. Poważne niebezpieczeństwo szturmu migrantów z Bliskiego Wschodu powraca. Wtedy plan Putina i Łukaszenki legł w gruzach dzięki postawie polskiej Straży Granicznej, policji i wojska. Teraz Kreml znów może zdestabilizować nasz region, przygotowując szlak migracyjny od strony obwodu królewieckiego. Pamiętajmy, że jest to już granica bezpośrednia z Federacją Rosyjską, że oprócz tych ludzi bardzo łatwo jest przerzucić na nasz teren funkcjonariuszy służb rosyjskich, różnego rodzaju prowokatorów albo nawet i sabotażystów, więc to jest bardzo, bardzo poważna rzecz. Nie wszyscy jednak bezpieczeństwo Polaków traktują poważnie. Opozycja od początku ataku hybrydowego na polską granicę domagała się od rządu wpuszczania nielegalnych islamskich imigrantów zwożonych na Białoruś. W Polsce, w przeciwieństwie do innych państw europejskich, sprzeciwia się temu opozycja, a przynajmniej część polityków opozycji. I to jest coś, co bardzo trudno racjonalizować i trudno zrozumieć. Donald Tusk na Kongresie Kobiet mówił o tym, że to, co rząd zrobił na granicy polsko-białoruskiej, to jest łajdactwo. Rząd Zjednoczonej Prawicy podkreśla, że priorytetem jest bezpieczeństwo Polaków i polskich granic. Budowę zapory na granicy z Białorusią zakończyła właśnie Litwa. Tam budowa rozpoczęła się w październiku ubiegłego roku, bo właśnie wtedy na Litwę z Białorusi dostały się setki nielegalnych migrantów. Litwa to kolejny po Polsce kraj, który zmaga się z kryzysem migracyjnym wywołanym przez Putina i Łukaszenkę. Ta zarejestrowana przez kamerę termowizyjną scena to jedno z ostatnich nielegalnych wtargnięć na teren Litwy. Na filmie widać białoruskich strażników granicznych, którzy niczym przemytnicy ludzi pomagają migrantom zniszczyć ogrodzenie i wpychają ich na teren Litwy. Chwilę później podjeżdża samochód litewskich strażników granicznych, a białoruskie służby uciekają w krzaki. Dzisiejsza sytuacja bezpieczeństwa skłania nas do myślenia z wyprzedzeniem i wyprzedzania w zakresie innowacji i nowych form wojny. Nie możemy po prostu reagować na działania naszego potencjalnego przeciwnika. Musimy być proaktywni. Gdy Moskwa i Mińsk zaczęły sprowadzać migrantów z całego świata i wykorzystywać ich cynicznie do naporu na nasze granice, Litwa - podobnie jak Polska - podjęła decyzję o budowie zapory. Teraz litewskie służby - podobnie jak polskie - spodziewają się kolejnej fali, tym razem ze strony Rosji, która może wykorzystać obwód królewiecki. To, co łączy Polskę i Litwę, to fakt, że rządy obu krajów wzmocniły granice w obliczu agresji ze Wschodu. To, co dzieli oba kraje, to podejście klasy politycznej do tego problemu. W Polsce opozycja od początku kryzysu migracyjnego wykorzystywała go do walki politycznej i sprzeciwiała się takiej ochronie granicy. Na Litwie opozycja współpracowała z rządem. Od samego początku zastanawialiśmy się, jak ten napór zatrzymać. Scena polityczna nie była podzielona. Uzgodniliśmy, że to kwestia bezpieczeństwa narodowego i musimy tu działać razem. Także w ramach zwiększania bezpieczeństwa narodowego z początkiem maja Polska i Litwa połączyły swoje systemy przesyłu gazu. Więcej na ten temat w rozmowie z premier Litwy Ingridą Simonite, która będzie dziś gościem Wiadomości. Polska zacieśnia współpracę z armią Stanów Zjednoczonych. Obok zakupów uzbrojenia to także budowa zaplecza logistycznego i infrastruktury. W Powidzu rozpocznie się budowa mobilnego systemu bazy lotniczej, a także bazy paliwowej. Wszystko po to, by wojska sojusznicze w razie zagrożenia były gotowe do natychmiastowej odpowiedzi. Baza Sił Powietrznych w Powidzu - to tu stacjonuje Brygada Lotnictwa Bojowego USA wyposażona m.in. w supernowoczesne śmigłowce uderzeniowe Apache. W jednostce powstaje także nowoczesne zaplecze dla wojska. Powidz stanowi kompleks wojskowy, który jest przygotowany na to, żeby wspierać polskie siły, siły NATO-wskie na wschodniej flance. Ogłoszone inwestycje to - po pierwsze - obiekty amerykańskiego systemu bazy sił powietrznych. Będzie miał wszystko, co tylko konieczne, by siły powietrzne Stanów Zjednoczonych były gotowe do działania. M.in. dodatkowe obiekty, budynki, wyposażenie, pojazdy, wszystko w jednym miejscu. Po drugie - nowoczesna baza paliwowa o pojemności 5,5 mln l paliwa. To wystarczy, by zaopatrzyć całą pancerną brygadową grupę bojową sił lądowych USA, która będzie natychmiast gotowa do działania. To rzeczywiście bardzo mocny sygnał dla Rosji, że polsko-amerykańskie braterstwo broni ma się bardzo dobrze. Rozbudowa infrastruktury to tylko jeden z elementów umowy o wzmocnionej współpracy obronnej z siłami USA podpisanej 2 lata temu. Jest ona też podstawą prawną dla przebywania amerykańskich żołnierzy w Polsce, a jest ich na naszej ziemi już ponad 10 tys. Obecność Amerykanów w Polsce to nie tylko są te siły, które tutaj się znajdują, ale to jest także ten aspekt polityczny. Jakikolwiek atak na polskie terytorium, państwo, które by się na coś takiego poważyło, miałoby konflikt nie tylko z Polską, ale i z USA. Ambasador Mark Brzeziński przypomniał, że prezydent Joe Biden podjął historyczną decyzję o rozlokowaniu w Polsce wysuniętego dowództwa 5. Korpusu Sił Lądowych Stanów Zjednoczonych. Polska kontynuuje też pozyskiwanie nowoczesnego amerykańskiego sprzętu - po zakupie czołgów Abrams wysłała do USA zapytanie ofertowe w sprawie 96 śmigłowców Apache. Ukraina nigdy nie odmówiła negocjacji z Rosją. Wyklucza jedynie rozmowy z reżimem Putina i stawia jeden warunek - wycofanie rosyjskich sił z jej terytorium. To komentarz przedstawicieli rządu w Kijowie wobec medialnych rewelacji o rzekomych amerykańskich naciskach na Kijów do podjęcia rozmów z Moskwą. Trudno tu o jakikolwiek komentarz. Obwoźny autobus ze śpiewającym pułkownikiem żegna zmobilizowanych żołnierzy przed wysłaniem ich na front. Taki cyrk mogło wymyślić jedynie rosyjskie dowództwo. Na froncie - mówiąc delikatnie - Rosjanie dostają łomot. Pod Swatowym w ciągu jednej doby Ukraińcy zlikwidowali cały batalion zmobilizowanych z Woroneża. Z przeszło 500 przeżyć miało ledwie 40. Wszyscy mówią, że Rosjanie uciekają, ale nie jesteśmy wcale wyluzowani. To złe. Rosjanie jeszcze nie skończyli z tym miastem. To o Chersoniu - studzenie emocji, bo doniesienia o wycofaniu wszystkich rosyjskich sił za Dniepr wcale nie muszą być prawdziwe. Kijów obawia się dronów i rakiet z Iranu. Skuteczną obroną mogą być jedynie zachodnie systemy przeciwlotnicze, pierwsze są już na Ukrainie. Rosjanom kończą się rakiety. Według danych wywiadowczych liczba manewrujących kalibrów ma oscylować wokół setki. Coraz częściej pojawiają się doniesienia, że ani jeden okręt z kalibrami na pokładzie nie brał udziału w służbie bojowej na Morzu Czarnym. W ostatnich dniach świat obiegła informacja, że Kijów jest naciskany przez Waszyngton do podjęcia negocjacji z Moskwą. To nie do końca prawda - w rzeczywistości mowa bowiem tylko o otwartych liniach dyplomatycznych, ale Biały Dom wyraźnie podkreślał, że nie będzie nacisków. Myślę, że dotyczy to podtrzymania jakikolwiek relacji. Amerykanie chcą wiedzieć, jaka jest aktualna sytuacja na Kremlu, tzn. na ile możliwe jest obalenie Putina. Według amerykańskich mediów jeden z doradców Joego Bidena jest w kontakcie ze swoimi odpowiednikami na Kremlu - tu chodziło przede wszystkim o wentyl bezpieczeństwa wobec ryzyka eskalacji w nuklearnym kierunku. Oglądają państwo główne wydanie Wiadomości. Zobaczmy, co jeszcze przed nami. Wybory w USA już jutro. Jednym z głównych tematów kampanii przestępczość. Czy opozycja chce walczyć z inflacją, likwidując programy społeczne? W egipskim Szarm el-Szejk przywódcy z całego świata wspólnie zastanawiają się, jak zatrzymać zmiany klimatyczne. Przedstawiciele Europy zwracają uwagę zwłaszcza na kwestie związane z energetyką. Na miejscu jest wysłannik TVP - Marcin Czapski. Czy ten temat był także obecny podczas rozmów Andrzeja Dudy z innymi przywódcami? Polski prezydent skupił się na spotkaniach bilateralnych. Na tematach ważnych z polskiego punktu widzenia. Mówił o wojnie, ale też o bezpieczeństwie energetycznym w Europie Środkowo-Wschodniej. Jutro będzie miał okazję poruszyć te tematy w szerszym gronie. Pierwsze 2 dni to spotkania, rozmowy i wystąpienia. Później delegaci opracowują wspólną deklarację. Zastanawiają się, jak uniknąć zmian klimatycznych. Nieco ponad 6,5 roku - tyle według niektórych ekologów pozostało nam na zatrzymanie nieodwracalnych zmian klimatu. Ten szczyt skupia się na stratach i zniszczeniach, które po tym czasie będą narastać, zwłaszcza w takich krajach, jak mój rodzinny Mauritius na Oceanie Indyjskim, gdzie coraz częściej odczuwamy skutki katastrof naturalnych. Każdy kraj przyjeżdża tu ze swoimi postulatami. Dla polskiej delegacji temat nr 1 to bezpieczeństwo energetyczne, które zwłaszcza w ostatnich miesiącach zostało poważnie zagrożone. Rosyjska agresja na Ukrainę, nieusprawiedliwiona niczym, zbrodnicza, spowodowała tak gigantyczne perturbacje na rynku energetycznym, wzrost kosztów energii. Mówimy o energii elektrycznej, oczywiście. Stad tak wiele ostatnio mówi się o inwestycjach w energetykę jądrową. Atom jest da nas jedną z kluczowych technologii. Jeżeli chcemy wygrać walkę o zmiany klimatyczne, dekarboksynować naszą gospodarkę, to się musi opierać na trzech nogach. Na atomie, odnawialnych źródłach i na możliwości składowania energii. Pod tym względem Polska rozwija się najszybciej w regionie. Polska jest jednym z tych krajów, które mogą być przykładem dla swoich sąsiadów, dla innych krajów w podobnej sytuacji, ponieważ zrozumiała swoje stanowisko, zrozumiała że trzeba się rozwinąć, trzeba zmienić swój miks energetyczny i nie czeka, tylko czyni stosowne kroki. Polska będzie budować elektrownie jądrowe, ale stawia też na SMR-y, czyli małe reaktory atomowe, które także lokalnie maja przyczynić się do poprawy bezpieczeństwa energetycznego w naszym regionie. Ministerstwo Aktywów Państwowych przekazało Poczcie Polskiej 190 mln zł na zmianę sieci logistycznej. Jednym z miejsc, które skorzysta na zmianach, jest Węzeł Ekspedycyjno-Rozdzielczy Poczty Polskiej w Lublinie. Poczta Polska to spółka, która ma szczególne znaczenie dla bezpieczeństwa państwa. Jest spółką, która należy do infrastruktury krytycznej, dlatego też w Ministerstwie Aktywów Państwowych przykładamy szczególną uwagę do tego, ażeby ten podmiot się rozwijał. To jest zmiana, którą udało nam się przeprowadzić, zmiana jakościowa, nie tylko dla mieszkańców Lubelszczyzny, ale też dla pracowników Poczty Polskiej i też dla całej spółki. Amerykanie jutro wybiorą kongresmenów, gubernatorów i przedstawicieli władz lokalnych. Kampania jest bardzo zażarta, bo w wielu miejscach różnice między kandydatami są minimalne. Jednym z najważniejszych tematów kampanii jest przestępczość, która szczególnie w dużych miastach stała się prawdziwą plagą. W niechlubnych statystykach zbrodni przoduje Filadelfia i właśnie tam wybrał się nasz korespondent Rafał Stańczyk. W nocy Filadelfia przestaje być urokliwym, uniwersyteckim miastem. Naszym przewodnikiem jest pan Paweł Wojdalski, który przyjechał tu 18 lat temu. Na ulicach, które kiedyś były piękne, czyste, były biura adwokackie, teraz mamy do czynienia z ludźmi bezdomnymi, narkomanami, którzy za darmo niemal dostają wszystko. Wieczorami w wielu dzielnicach lepiej po prostu nie wychodzić z domu - mówi John, który całe życie spędził w tym mieście. Jego zdaniem pobłażliwość wobec przestępców oraz hasła ograniczenia finansowania policji doprowadziły do tej fali zbrodni. Sąsiad został pchnięty nożem, kiedy szedł sobie o 6.00. Innego sąsiada napadnięto, kiedy prowadził auto. Jest źle. Mamy miejscowego prokuratora, który zamiast wsadzać do więzienia, wszystko dekryminalizuje i wypuszcza przestępców na wolność. Dlatego wielu mieszkańców nie ma innego wyjścia i bierze sprawy w swoje ręce. W Filadelfii bez broni w niektórych dzielnicach jest bardzo niebezpiecznie i po prostu lepiej być zabezpieczonym w razie czego. Tylko od początku roku zamordowano w Filadelfii niemal 450 osób. Wzrastająca przestępczość to nie tylko problem mieszkańców Filadelfii - takie sceny dzieją się na ulicach wielu amerykańskich miast, dlatego bezpieczeństwo stało się ważnym tematem także zbliżającej się kampanii wyborczej do Kongresu. Najlepiej widać to w stanie Oregon, uznawanym za bastion demokratów. Pierwszy raz od 40 lat gubernatorem stanu może tu zostać kandydatka republikanów. Jej obietnice o przywróceniu prawa i porządku przekonały wielu wyborców. W kampanii republikanów pomocne okazały się kontrowersje wokół finansów ruchu Black Lives Matter. Dyskusje o możliwych nadużyciach rozpoczęła czarnoskóra publicystka. Pozostałe 200 tys. dolarów poszło na osoby do towarzystwa, striptizerki, operatorów seksualnych i wykonawców internetowych. W filmie "Największe kłamstwo kiedykolwiek sprzedane" bezskutecznie szuka milionów dolarów przekazanych na konta BLM. Opozycja ponownie o odebraniu pieniędzy z programów społecznych. Leszek Miller stwierdził, że "500+, 13., 14. i 15. emerytura to rozrzucanie pieniędzy". Wcześniej podobne opinie wyrazili politycy PO. Eksperci podkreślają jednak, że inflacja to skutek ogólnoświatowego kryzysu, a programy społeczne pomagają najbardziej potrzebującym. PiS zapewnia, że dopóki będzie odpowiedzialne za państwo, pieniędzy na 500+ ani na 13. i 14. emerytury nie zabraknie. Staramy się robić, co możemy, żeby ulżyć tym, którym jest najciężej. Na wsparcie mogą liczyć m.in. rodziny z dziećmi oraz emeryci. Na przedszkole, na zabawki, na zorganizowanie różnych wycieczek dzieciom, dodatkowych zajęć. Ja mam skromną emeryturę, bo większość życia przepracowałam na umowę o dzieło albo zlecenie, tak że dla mnie jest to istotny dodatek. Opozycja chce jednak te pieniądze Polakom odebrać. Takie programy społeczne jak 500+, 13., 14., 15. emerytura to rozrzucanie pieniędzy. Te pieniądze zwiększają efekt inflacyjny. Zawieszenia 13. i 14. emerytury domagał się też poseł Tomasz Lenz z PO. Zastanówmy się, czy okresowo nie ograniczyć wypływ pieniądza na rynek. Czyli może jednak zawiesić czternastkę, piętnastkę. Nasi poprzednicy zupełnie inaczej walczyli z kryzysem. Otóż podnieśli wiek emerytalny, podnieśli podatek VAT, podnieśli składkę na ZUS, a konkretnie składkę rentową i zabrali pieniądze z OFE. Mimo to stopa bezrobocia przekraczała 14%, a pieniędzy ciągle brakowało. Ekonomia i gospodarka jest dla społeczeństwa. Mamy tak zarządzać gospodarką i tak zarządzać decyzjami ekonomicznymi, by one dawały bezpieczeństwo Polakom i dawały bezpieczną przyszłość. Również według PiS-u receptą na walkę z kryzysem nie jest drenowanie kieszeni Polaków, a sprawne zarządzanie finansami publicznymi. Jest faktem, że myśmy zdołali ograniczyć lukę vatowską z dwudziestu kilku procent do 4%, że w innych dziedzinach też uzyskaliśmy ogromny postęp. Dzięki temu możemy dzisiaj wydawać nawet 80 mld rocznie na politykę socjalną. Polacy mogą też dziś liczyć na dużo wyższe wynagrodzenie, niż w 2015 roku, a stopa bezrobocia spadła do 5%, co daje nam 2. miejsce w całej UE. "Zrealizowaliśmy wszystkie warunki, by otrzymać pieniądze z KPO" - powiedział w wywiadzie dla Tygodnika Sieci - Andrzej Duda. Według prezydenta także dalsze wychodzenie na przeciw oczekiwaniom Brukseli nie przyniesie jakichkolwiek rezultatów, bo są środowiska, które chcą doprowadzić do zmiany władzy w Polsce. Wstrzymywanie unijnych funduszy jest coraz częściej postrzegane jako narzędzie bezprawnego nacisku politycznego na Polskę. Szczególnie oburzający jest fakt, że to wszystko dzieje się w sytuacji wojennej. Polska niesie pomoc Ukrainie w sposób spektakularny, a sama jest obłożona sankcjami. No to jest nie do przyjęcia. Bo jak podkreślił w wywiadzie dla tygodnika "Sieci" prezydent Andrzej Duda wszystkie warunki, by otrzymać pieniądze z KPO, zostały zrealizowane. Przykład. To nie tylko opóźnianie unijnych środków - ale także nakaz zamknięcia kopalni Turów, atak na polskie inwestycje - takie jak Baltic Pipe, rozbudowa dróg wodnych czy przekop Mierzei Wiślanej. Co robi nasza opozycja? Zachowuje się jak banda jurgieltników. Zdrajców po prostu. Zachowuje się haniebnie. Zdaniem ekspertów - politycy totalnej opozycji liczą, że w ten sposób wywołają kryzys, który pomoże im wrócić do władzy. Mamy tutaj do czynienia z takim działaniem obliczonym wyłącznie na interesy PO i liderów PO kosztem - oczywiście - interesów Polski. Stąd coraz częstsze opinie, że Polska opozycja w sporze eurokratów z Polskim rządem - stając po stronie eurokratów, wpisuje się w plan Berlina. Coraz mniej suwerenności państw Unii - coraz więcej pomysłów na stworzenie superpaństwa, o którym decydować mają Niemcy. Po prostu nie ma nic do powiedzenia. Po prostu nie ma nic do zaproponowania. Żadnego pozytywnego programu dla Polaków. Na Jasnej Górze odbyła się 10. edycja Zaduszek Katyńskich. Tradycyjnie uroczystość była połączona z publikacją książki zawierającej prace laureatów i finalistów konkursu "Prawda i kłamstwo o Katyniu", w którym udział wzięli uczniowie z 71 szkół średnich na Śląsku. 20 młodych ludzi, miłośników historii, często członków rodziny wymordowanych przez sowiecki reżim w 1940 roku. Ludzie, którzy chcą, by prawda dotarła do każdego. Opisywałem losy swoich przodków, głównie Teofila Szymczyka, mojego pradziadka, który przeżył bardzo wiele. Najlepsze spisane przez licealistów historie zebrano w książce "Prawda i kłamstwo o Katyniu". Ten konkurs jest szansą dla młodzieży nie tylko na poznanie i udokumentowanie historii zbrodni katyńskiej, ale również na debiut literacki. Publikacja była częścią 10. już edycji Zaduszek Katyńskich. Te mają przypominać o bestialsko zamordowanych 72 lata temu. To nie jest tak, że zapominamy. My chcemy pamiętać, chcemy się uczyć. Nawet teraz widać, że dużo osób przyszło, pojawiło się. Właśnie w moim wieku. Wiosną 1940 roku z rozkazu Stalina strzałem w tył głowy zabito około 22 tys. przedstawicieli polskiej elity. To ludobójstwo było próbą likwidacji narodu polskiego. Zmawiające się potęgi wymierzały Polsce najbardziej dotkliwe rany, bo eksterminowano, likwidowano elity polskie. W Katyniu robili to Rosjanie, w Sachsenhausen i Dachau - Niemcy. Właśnie do tych 2 obozów koncentracyjnych w listopadzie 1939 roku gestapowcy wywieźli 183 krakowskich profesorów i nauczycieli. Dziś na Cmentarzu Rakowickim hołd oddała im m.in. społeczność akademicka Uniwersytetu Jagiellońskiego. Pamięć o minionych latach, tych dramatycznych, jest naszym obowiązkiem. Żeby przestrzegać świat przed tym, co jest konsekwencją wojny. Na "Gościa Wiadomości" z napisami zapraszamy do kanału TVP Info. 