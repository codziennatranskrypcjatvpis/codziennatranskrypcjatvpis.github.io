76. dzień rosyjskiej inwazji na Ukrainę. Najcięższe walki trwają na wschodzie. Za chwilę szczegóły. Jest 19.30, Michał Adamczyk, witam państwa i zapraszam na Wiadomości. Za każdym razem, gdy myślisz, że Rosjanie swoim postepowaniem sięgnęli dna, oni przekraczają kolejną granicę. Ukraina walczy, a Amerykanie wysyłają broń. Będziemy nadal pracować na rzecz naszej obrony, naszego zwycięstwa i przywrócenia sprawiedliwości. Chcemy pomagać obywatelom, chcemy pomagać Polakom. Rządowa pomoc ułatwi spłatę kredytów. Wakacje kredytowe sa bardzo cennym i potrzebnym narzędziem. To właśnie chcemy pokazać: trzy wieczory z przesłaniem, że wartości nas wszystkich to różnorodność i dzielenie się. To jedyny taki konkurs. Przed nami pierwszy etap Eurowizji. Mam szansę, żeby nas jak najlepiej zareprezentować i taki mam plan. Mimo zagrożeń do Kijowa wraca w miarę normalne życie. Wczoraj tysiące Ukraińców stało w korkach, by wjechać do miasta. Mer stolicy podjął decyzję o przywróceniu opłat za przejazd publicznym transportem, a stacja metro Mińska ma być przemianowana na Warszawską. Jednak do Kijowa wciąż docierają wieści z frontu. Rosjanie, choć ponoszą poważne straty, nie zatrzymują ofensywy. W Charkowie jest Jacek Łęski. Jacku, jak wygląda sytuacja na ukraińskim froncie? Azowstal wciąż się broni. W szturmowanych przez rosyjskie wojska zakładach metalurgicznych w Mariupolu nadal przebywa ponad 1000 ukraińskich żołnierzy, w tym 100 rannych, z czego wielu ciężko. Rozpaczliwie prosimy o pomoc dla rannych. Potrzebują opieki medycznej, a przede wszystkim możliwości ewakuacji. Sytuacja obrońców jest dramatyczna. Rosjanie wciąż desperacko atakują, próbując zrównać z ziemią cały kompleks, podobnie jak przez wiele tygodni niszczyli sam Mariupol i inne ukraińskie miasta. To, co robią, to historyczna odpowiedzialność Rosji, a my, Ukraińcy, będziemy nadal pracować na rzecz naszej obrony, naszego zwycięstwa i przywrócenia sprawiedliwości. Dziś, jutro i w każdy inny dzień, który będzie potrzebny, by uwolnić Ukrainę od okupantów. Ostatniej doby ponownie ostrzeliwana była również Odessa. Rakiety prawdopodobnie były przestarzałe. Trafiły w budynek cywilny z dala od jakiejkolwiek infrastruktury wojskowej - w centrum handlowe i magazyn. W wyniku ataku zginęła 1 osoba, 5 zostało rannych. Znajdujemy się w jednym z trafionych budynków. W sumie na Odessę spadło 7 pocisków. W ten sposób rosyjski świat pogratulował dzielnemu miastu Odessa z okazji 9 maja. Ukraińskie wojsko odnosi sukcesy w okolicach Charkowa, gdzie udało im się przeprowadzić skuteczne kontrataki i odbić z rąk Rosjan kolejne miejscowości. Ministerstwo obrony Ukrainy opublikowało też nagranie kolejnego skutecznego ataku na rosyjski czołg T-90. To konstrukcja, która w propagandzie kremla miała być postrachem pola walki, ale dla broni z zachodu nie stanowi jak widać wyzwania. Przy braku istotnych sukcesów Rosjanie wciąż zabijają również ludność cywilną. Rzeczywista liczba w tej wojnie zabitych jest znacznie wyższa niż dotychczasowe oficjalne szacunki. Wielką niewiadomą jest sam Mariupol, gdzie trudno nam uzyskać pełny dostęp do informacji. Zdaniem amerykańskiego Wywiadu Narodowego Rosja nie jest w stanie zrealizować planów bez ogłoszenia mobilizacji, wobec czego wciąż istnieje ryzyko, że Putin może zdecydować się m.in. na ogłoszenie stanu wojennego. Prezydent USA Joe Biden podpisał ustawę ułatwiającą wysyłkę uzbrojenia i sprzętu wojskowego dla Ukrainy oraz do państw wschodniej flanki NATO. Dokument "Lend-Lease" odwołuje się do słynnego programu, za pomocą którego Ameryka wspomagała aliantom w czasie II wojny światowej. Przed Białym Domem jest Rafał Stańczyk. Co w praktyce oznacza ta ustawa dla walczącej Ukrainy? Lend-Lease Act pozwala prezydentowi USA samodzielnie podjąć decyzję o wysłaniu uzbrojenia Ukrainie i innym państwom zagrożonym rosyjską agresją. Daje kolejne ważne narzędzie, by wspierać rząd Ukrainy i ukraiński naród w walce o obronę kraju i demokracji przed brutalną wojną Putina. W maju kongres ma przekazać administracji Bidena kolejne 20 mld dolarów na pomoc wojskową dla Ukrainy. Już zostały wysłane amerykańskie haubice M777. Amerykanie dwukrotnie zwiększyli też produkcję sprawdzonych w boju Javelinów. I tak przekazywali uzbrojenie, ale w tej chwili będą to robić szybciej, sprawniej, bez zbędnej biurokracji i na dodatek pokazali światu pewne przesłanie dla Putina. Obronimy demokrację na Ukrainie i w Europie, tak jak 77 lat temu - napisał Wołodymyr Zełeński, dziękując prezydentowi USA. W 1941 roku Lend-Lease Act zezwolił na przekazywanie broni walczącej Europie, w pierwszej kolejności Wielkiej Brytanii, przechylając szalę zwycięstwa na rzecz aliantów. Lend-Lease w swojej pierwotnej wersji dotyczył wspomagania tych, którzy bronią się przeciwko brutalnej dyktaturze. W tym sensie mamy tu oczywiście analogię historyczną z czasami współczesnymi. Wtedy chodziło o Hitlera, dzisiaj Putina, którego strategią stało się bombardowanie szpitali i mieszkalnych bloków. Za każdym razem, gdy myślisz, że Rosjanie swoim postępowaniem sięgnęli dna, oni przekraczają kolejną granicę. Polacy wielokrotnie doświadczyli bestialstwa Rosjan. Szczególnie w czasie II wojny światowej. Przypomniał o tym prezydent Lech Kaczyński 17 września 2009 roku. Niszczenie polskiej inteligencji, to wywiezienie nie tysięcy a setek tysięcy ludzi. Wciąż żywa jest pamięć o tragedii smoleńskiej. Gdy zginęła polska delegacja z prezydentem, chcąc złożyć hołd ofiarom zbrodni katyńskiej. Oglądają państwo główne wydanie Wiadomości. Zobaczmy, co jeszcze przed nami. Parada ujawniła chorobę? Spekulacje na temat zdrowia rosyjskiego dyktatora. Rekord ustanowiony. Astronomiczna kwota za portret Marylin Monroe. 4 miesiące wakacji kredytowych jeszcze w tym roku, a w przyszłym - jedna rata na kwartał. Rząd zaprezentował szczegóły planu pomocy kredytobiorcom. Zakłada on jeszcze zwiększenie funduszu pomocy kredytobiorcom i zmianę stawki WIBOR, w oparciu o którą banki wyliczają kwoty do spłaty. 2 lata temu miesięczna rata kredytu hipotecznego o wartości 300 tys. zł z 30-letnim okresem spłaty wynosiła ok. 1200 zł. Były to czasy rekordowo niskich stóp procentowych wprowadzonych ze względu na pandemiczny kryzys. Od tego czasu stopy wzrosły o ponad 5 punktów procentowych, a wraz z nimi raty pożyczek. Dzisiaj ta rata jest w granicach nawet 2180 zł, czyli wzrost jest o 1000 zł. I choć banki podczas badania zdolności kredytowej klientów mają obowiązek brać pod uwagę różne scenariusze, a kredytobiorcom zalecać utrzymywanie finansowej poduszki bezpieczeństwa, to nagły wzrost rat może mocno uderzyć w domowe budżety części Polaków. Stąd rządowy plan wsparcia. Wakacje kredytowe, gdzie nie spłacamy kapitału i odsetek, gdzie jedynym elementem takim płatności, mogą być elementy związane z ubezpieczeniami. Z takiej formy pomocy wszyscy kredytobiorcy będą mogli skorzystać 4 razy w II połowie tego roku, a w przyszłym roku raz na kwartał. W przypadku raty wysokości 2400 zł, obciążenia do końca 2023 roku spadną o blisko 20 tys. zł. Dodatkowo dla kredytobiorców, którzy popadną w problemy np. z powodu utraty pracy lub spadku zarobków, już teraz dostępne są miesięczne dopłaty w wysokości 2000 zł miesięcznie. Wsparcie w przyszłości może zostać częściowo umorzone. Do takiego funduszu pomocy kredytobiorcom banki będą musiały dorzucić blisko 1,5 mld zł. Rząd Prawa i Sprawiedliwości jest dla polskich rodzin, a nie dla elit ze szkoły Tuska i Balcerowicza. Nie jesteśmy partią turboliberalną albo liberalną jak nasi oponenci. Rząd wzywa bankierów do zmiany w wyliczaniu podstawy oprocentowania kredytów, czyli stawki WIBOR. Zwykle jest ona wyższa o kilka dziesiątych punktu procentowego od stóp Narodowego Banku Polskiego, bo banki ustalają ją w oparciu o własne prognozy polityki pieniężnej. Błąd systemowy polega na tym, że jest to stawka, którą banki odnoszą do przyszłości. Jeśli sektor finansowy sam nie zreformuje wskaźnika WIBOR, rząd zastąpi go wyliczaną przez NBP stawką Polonia, po której banki pożyczają sobie nawzajem pieniądze na jeden dzień. Ministerstwo Obrony Narodowej podpisało umowę z Bankiem Gospodarstwa Krajowego dotyczącą obsługi Funduszu Wsparcia Sił Zbrojnych. Fundusz powstał na podstawie ustawy o obronie ojczyzny. Jego celem jest znaczące zwiększenie nakładów finansowych na modernizację sił zbrojnych. Fundusz Wsparcia Sił Zbrojnych umożliwi nam zwiększenie zakresu naszych zamówień. A że o bezpieczeństwo trzeba dbać, wiemy doskonale. Przekonaliśmy się. Ci, którzy nie wierzyli, przekonali się, jeżeli obserwują to, co dzieje się za naszą wschodnią granicą. 50 mln zł wsparcia otrzymają rodzinne ogrody działkowe. Środki mają zostać przeznaczone m.in. na zwiększenie terenów zieleni oraz działania ekologiczne ograniczające hałas czy zanieczyszczenie powietrza. Rodzinne Ogródki Działkowe przez niektórych żartobliwie nazywane "RODOS" od lat cieszą się niesłabnącą popularnością. To miejsce, gdzie można nie tylko spędzić wolny czas, ale też np. uprawiać własne owoce czy warzywa. Wszystko to często w sercu miasta. Tu na razie to jest tylko ten koperek i mam jeszcze w zamiarze posadzić - jest cebulka i szczypiorek - ale jeszcze szparagową fasolkę, no i jeszcze ogóreczki będą, tylko muszę kupić sadzonki. Już niedługo pieniądze właśnie na takie sadzonki będzie można pozyskać z Agencji Restrukturyzacji i Modernizacji Rolnictwa. Rodzinne ogrody działkowe otrzymają unijne wsparcie. Z tych środków finansowych zrzeszenia, związki ogródków działkowych będą mogły ubiegać się o środki finansowe na infrastrukturę wodociągową, infrastrukturę budowlaną, np. na dachy, zadaszenia, na nasadzenia nowe. Kwota wsparcia dla stowarzyszeń działkowców wynosi od 10 nawet do 100 tys. zł. Ogród działkowy to jest kwintesencja ochrony bioróżnorodności w środowisku miejskim i żaden obszar, nawet parki, nie można porównać, jeżeli chodzi o stopień bioróżnorodności do terenów ogrodów działkowych. Obecność ogródków działkowych w miastach niesie za sobą wymierne korzyści - redukowany jest hałas i ryzyko występowania tzw. błyskawicznych powodzi. Same tereny zielone powodują, że tej wody z miast z jednej strony mniej ubywa, a z drugiej strony w momencie dużych opadów są naturalnym rezerwuarem tej wody. Wnioski w powiatowych oddziałach Agencji Restrukturyzacji i Modernizacji Rolnictwa będzie można składać jeszcze w maju. Polska jest postrzegana jako supermocarstwo humanitarne - mówi ambasador USA w Polsce. Już prawie 3,3 mln uchodźców wojennych przekroczyło Polską granicę. Z inicjatywy Instytutu Pamięci Narodowej do szkół trafi podręcznik do historii polski w języku ukraińskim. Kobiety, dzieci, seniorzy. Choć przybywa ich coraz mniej, to wciąż codziennie uchodźcy wojenni przekraczają Polską granicę. Uciekłam z miejsca, do którego zbliża się rosyjskie wojsko. Rakiety spadają na nas każdego dnia. Połowa uchodźców to dzieci. Duża część już uczęszcza do polskich szkół. I to właśnie do nich Instytut Pamięci Narodowej kieruje podręczniki do historii w języku ukraińskim. Jest to inicjatywa, której celem jest przedstawienie Ukraińcom tej historii taką, jaka ona była, także z tymi trudnymi relacjami, które dotykały Polskę i Ukrainę w XX wieku. 8000 podręczników już trafiło do kuratoriów oświaty. A to dopiero początek. Szykujemy się na wrzesień, na początek roku szkolnego. Szykujemy większy dodruk, żeby z początkiem nowego roku szkolnego móc je przekazać do szkół. Dorośli uchodźcy już teraz mogą korzystać z darmowych lekcji języka Polskiego. Nauka polskiego to nie tylko możliwość znalezienia pracy, ale też możliwość odnalezienia się na codzień. To inicjatywa Caritas Polska. Jakieś 30, nawet 40% z tych, którzy się zgłosili na kurs języka polskiego, już w tej chwili ma jakieś zajęcia - albo właśnie już podjęli pracę, albo gdzieś tam się przygotowują do podjęcia pracy. Straż Pożarna koordynuje pomoc dla ukraińskich strażaków. Cały świat wysyła swój sprzęt, który właśnie dzięki polskiej Państwowej Straży Pożarnej jest przekazywany naszym ukraińskim przyjaciołom. W pomoc angażują się wszyscy: od państwa, przez samorządy, organizacje pozarządowe, kościoł, przedsiębiorców, wolontariuszy. Dzięki wam Polska jest postrzegana jako supermocarstwo humanitarne. Jestem dumny, że jestem ambasadorem USA w humanitarnym supermocarstwie. Była ambasador USA w Polsce Georgette Mosbacher uważa z kolei, że Polska powinna otrzymać pokojową nagrodę Nobla. Czy Władimir Putin jest chory? Kolejny raz odżyły spekulacje na temat stanu jego zdrowia. Tym razem ich powodem było niecodzienne zachowanie Putina podczas wczorajszej parady zwycięstwa na Placu Czerwonym w Moskwie. Putin w drodze na Plac Czerwony. Chodzenie wyraźnie nie sprawia mu przyjemności. Spotkania z ludźmi pewnie też. Ale jak mus, to mus. Potem mało brakowało, by pomylił krzesła, a gdy wreszcie dotarł do swojego, czekał tam na niego kocyk. Dla niepoznaki takim samym obdarzono też siedzącego obok niego weterana. Kocyk przydatna rzecz, pytanie tylko do czego. Zdaniem amerykańskiego i brytyjskiego wywiadu Putin jest poważnie chory. Chciałabym mieć chyba tyle pieniędzy. Ile razy słyszałam, że Putin jest śmiertelnie chory i za chwilę odejdzie do lepszej albo gorszej rzeczywistości. Coś jednak jest na rzeczy od dawna. W kwietniu na przykład podczas rozmowy z ministrem obrony szojgu kurczowo trzymał się stołu prawą ręką. Jak udowodnili dziennikarze, nie oderwał jej ani na chwilę przez ponad 12 minut. Kult siły i witalności, tak również prezentował się Władimir Putin przez wiele lat, a w tym ostatnim okresie ta zmiana jego wizerunku jednak może dowodzić tego, że jest jakaś przyczyna związana z chorobą. Kto nie pamięta Putina na koniu, kąpiącego się w przerębli, ba! latającego nawet w żurawim kluczu. A tu raptem car Kremla zamienił się schorowanego, paranoicznego - jak napisali o nim ostatnio dziennikarze - dyktatora. Coraz częściej towarzyszy Władimirowi Putinowi lekarz chirurg onkologiczny, specjalizujący się w leczeniu nowotworu tarczycy. Podobno w ostatnich latach on odwiedził Putina w Soczi co najmniej 35 razy. To może być choroba Parkinsona, to może być choroba onkologiczna z chemioterapią, w której w składzie są np. sterydy, to może być każdy tak naprawdę nowotwór leczony w ten sposób. Zmieniona, opuchnięta twarz, problemy z prawą ręką, mimiką, chodzeniem. I strach przed ludźmi. Tu podczas spotkania z prezydentem Macronem. Maski opadły dawno. Ale dopiero teraz dzięki Ukraińcom świat zrozumiał, że rosyjska armia to nie druga armia świata, tylko armia złodziei, gwałcicieli i morderców, a Putin to żaden wielkoformatowy o żelaznym zdrowiu dyplomata, tylko starzejący się, schorowany, wystraszony, nieobliczalny tyran i satrapa. Poucza Polskę o praworządności, a sam ma z prawem poważne problemy. Unijny komisarz do spraw sprawiedliwości Didier Reynders do dziś nie wytłumaczył się z oskarżeń o korupcję, pranie brudnych pieniędzy czy ustawianie przetargów. A w jego dossier są jeszcze oskarżenia o rasizm i bliskie kontakty z Kremlem. Didier Reynders, unijny komisarz do spraw sprawiedliwości. Ostatnio znany z ataków na Polskę za rzekomy brak praworządności - wcześniej sam miał poważne kłopoty z prawem. Pan Reynders jest doskonałym przykładem tego, jak działają mechanizmy skorumpowanej elity. Korupcja, pranie brudnych pieniędzy, malwersacje finansowe. Były agent belgijskich służb bezpieczeństwa zeznał, że Reynders jako szef MSZ miał przyjmować łapówki za korzystne rozstrzyganie przetargów. Reynders miał też problemy z oskarżeniami o rasizm, gdy paradował po brukselskich ulicach z twarzą wymazaną na czarno. Człowiek, który ma się zajmować praworządnością w innych państwach, systemami wymiaru sprawiedliwości, sam był w przeszłości oskarżany o malwersacje finansowe, nadużycia. To pokazuje kwestię podwójnych standardów. Gdy tylko okazało się, że belgijski polityk ma szanse na wysokie unijne stanowisko, prokuratura szybko umorzyła postępowanie. Tacy ludzie jak Jean-Claude Juncker, Guy Verhofstadt czy też chociażby w tej chwili Reynders, Gdy świętowaliśmy rocznicę Konstytucji 3 maja, w Strasburgu podczas debaty o praworządności w Polsce Reynders w skandalicznym wystąpieniu porównał nasz kraj do Rosji. Ponieważ każemy Rosji, żeby respektowała prawo międzynarodowe, musimy również wykonać pracę domową własną w Unii Europejskiej. Nie może być u nas jakiegokolwiek łamania praworządności. Sam jednak był wielkim zwolennikiem resetu z Moskwą, i to po bezprawnej aneksji Krymu. Istnieją daleko posunięte podejrzenia, że on ma silne związki z rosyjskim sponsoringiem i stąd ta agresywność wobec Polski. We Francji też trwa reforma wymiaru sprawiedliwości, ale Reynders nawet się nią nie zainteresował. Może dlatego, że jego bezstronność kwestionują francuscy sędziowie, którzy w liście do Ursuli von der Leyen piszą o bliskich kontaktach Reyndersa z francuskimi politykami. Obraz jest wart tyle, ile ktoś chce za niego zapłacić - to zdanie znane w świecie sztuki. Chęć posiadania tego dzieła musiała być ogromna, tak jak fortuna kryjąca się za nowym właścicielem. Portret Marilyn Monroe Andy'ego Warhola poszedł pod młotek i stał się najdroższym dziełem XX wieku. Cena zawrotna - 195 mln dolarów. Sprzedane! 170 mln plus opłaty, razem niemal 200 mln. Na ten rekordowy zakup w samym sercu Manhattanu wystarczyły 4 minuty. Sprzedaliśmy najdroższy obraz XX wieku. To duże osiągnięcie przede wszystkim Warhola i Marilyn. I prawdopodobnie w tym tkwi cały sekret. Zawrotna kariera Marilyn Monroe uwieczniona przez prekursora amerykańskiej sztuki pop-artu. To są dwie gwiazdy największe na tym firmamencie, więc tu wyobraźnia kolekcjonerów jest nieograniczona, jeżeli chodzi o tych z najgrubszym portfelem. Dzięki tej nieograniczonej wyobraźni portret Marilyn to już oficjalnie najdroższe dzieło XX wieku. Pobiło m.in. sprzedany za blisko 180 mln dolarów obraz Pabla Picassa "Kobieta z Algieru". To jest różnica ogromna. Tu widać rękę artysty - jego pomysł jego pędzel - natomiast tu korzystamy z fotografii przetworzonej na obraz akrylowy. Warhol stworzył całą serię portretów w 5 odsłonach kolorystycznych - pomarańczowym, jasnoniebieskim, czerwonym, szałwiowym i właśnie sprzedanym turkusowym. Bajońska kwota aukcji - w przeliczeniu daje nam 865 mln zł. To wystarczy na zakup wyspy położonej niedaleko Aten. Zamiast obrazu Warhola w garażu można ustawić 10 najbardziej luksusowych na świecie samochodów, kupić 29 najdroższych diamentów lub wykupić jednego z najlepszych piłkarzy - takich jak Mbappe. Rekord XX wieku pobity. Ale Leonardo da Vinci i jego "Salvador Mundi" utrzymuje tytuł najdroższego dzieła wszechczasów. Obraz kupiono za ponad 450 mln dolarów. Miliomy widzów przed telewizorami będą śledzić 66. Konkurs Piosenki Eurowizji 2022 w Turynie. Już dziś pierwszy półfinał. Przenieśmy się zatem do Turynu, gdzie czeka na państwa Edyta Lewandowska. Dobry wieczór, witam państwa z przygotowującej się na wielkie emocje areny Pala Olimpico. W tym roku Eurowizja odbywa się u podnóża Alp, w Turynie, który bardzo gościnnie przyjął reprezentantów 40 krajów. Dziś rozpoczynają się zmagania konkursowe. Przed nami pierwszy półfinał, który zobaczą państwo w TVP1 o 21.00. Nasz reprezentant Krystian Ochman o swój awans będzie walczył w czwartek. Ja jestem przed sceną, a na zewnątrz przed halą, do której właśnie ściągają tłumy widzów, jest Waldemar Stankiewicz. Powiedz, jakie nastroje w polskiej delegacji i co o przygotowaniach do występu mówi sam Krystian Ochman? Nastroje dobre, nawet bardzo. Ochman został świetnie przyjęty w Turynie. Jego występ jest prawie dopięty na ostatni guzik. Chciałby wyjść na scenę, ale to dopiero w czwartek. Dziś zobaczymy konkurentów Krystiana. Turyn to w tym tygodniu europejska stolica muzyki. 40 wykonawców, różne style, różne kultury i jeden cel. To właśnie chcemy pokazać: trzy wieczory z przesłaniem, że wartości nas wszystkich to różnorodność i dzielenie się, spotykanie się i uczenie się od siebie nawzajem. W pierwszym półfinale na scenie zobaczymy 17 wykonawców m.in. z Holandii, Norwegii i Ukrainy. Kalush Orchestra, hip-hopowy zespół z Kijowa według bukmacherów, fanów i dziennikarzy ma pewny awans do finału. Ta piosenka na Ukrainie jest juz znana od dawna, ale teraz doskonale rozumiemy, jak jest to ważne, by pokazać nasza dawną kulturę i połączyć ją z nową, współczesną. A to kolejny, tym razem muzyczny, gest solidarności Polski z Ukrainą. Krystian Ochman wraz z Kalush Orchestra zaśpiewał na ulicach Turynu ich piosenkę "Stefania". Wspólny występ odbił się szerokim echem w mediach na całym świecie. Krystian o swój awans do finału powalczy w czwartek. Za naszym reprezentantem są dwie próby, gdzie można było zobaczyć, jak zaprezentuje się na scenie. Gdy nagranie ukazało się w sieci publiczność była zachwycona, a fani pisali "Polska idzie po zwycięstwo". Występ jest pełen wizualizacji, a imitacja burzy i towarzyszące artyście tancerki dopełniają całość. Sam Krystian przyznaje, że skupia się na perfekcyjnym wykonaniu piosenki "River". Jestem skupiony bardzo. Ja tak zawsze mam przed występami, że kilka dni przed... No jutro mamy ważną próbę przed jurorami, przed jury, ale czuje się dobrze. Na miejscu w Turynie polska delegacja dba, by wokalny popis naszego reprezentanta zachwycił Europę. W takim młodym wieku mieć takie warunki wokalne, mieć tak potężny głos i przekazywać te emocje na scenie, to jest coś niewiarygodnego. Gdy dziennikarze z całej Europy zobaczyli na scenie 22-latka z Polski byli oczarowani - przyznaje Natalia Kowalczyk, która od kilku dni śledzi w Turynie eurowizyjne nastroje. Całe centrum prasowe na pierwsza próbę Krystiana Ochmana zareagowało ogromna wrzawą, wielkim aplauzem, a widziałam również naprawdę wzruszonych dziennikarzy, bo my mamy bardzo taki poruszający występ w tym roku. Na występ Krystiana Ochmana w Turynie musimy poczekać do czwartku. Dziś pierwszy półfinał, który obejrzeć będzie można w TVP1 już o 21.00. Format dwóch półfinałów i finału powstał w 2008 roku, ale Eurowizja ma znacznie dłuższą historię. To właśnie tu wypromowały się takie gwiazdy na ABBA czy Celine Dion. Jak zmieniał się ten konkurs na przestrzeni lat? Rok 1956 i zwycięzca 1. edycji Eurowizji - Lys Assia. Tak za to wyglądał występ triumfatora sprzed roku - włoskiego zespołu Maneskin. Jak widać przez 65 lat konkurs nieco się zmienił. On był bardzo monotematyczny, jeśli chodzi o lata 50. i 60. Kłaniał się ówczesnej tradycji z jednej strony piosenki francuskiej, z drugiej piosenki trochę rockandrollowej czy lekkiej, łatwej i przyjemnej z Wielkiej Brytanii. Z biegiem lat muzycy chcieli się wyróżnić, a niektórzy wykonawcy dzięki Eurowizji stali się gwiazdami światowej muzyki. ABBA z ze swoim "Waterloo" wygrała w roku 1974. Celine Dion 14 lat później. Ta historia, piękne takie karty zapisane przez ABBĘ, przez Celine Dion powodują, że wciąż kolejne pokolenia ludzi interesują się tymże konkursem. Co roku oglądają go setki milionów na całym świecie - m.in. w USA czy Brazylii. W Eurowizji przynajmniej raz brały udział aż 52 kraje. W tym Australia. O organizacji podobnego konkursu u siebie myślą Amerykanie. Eurowizja to jest wielka euforia, to jest wspaniała chwila, to jest spełnienie marzeń i każdy artysta chyba marzy o takiej chwili. To jest ogromna widownia i to jest szansa na to, że nagle nie zobaczą Cię tylko widzowie, ale mogą zobaczyć agenci, menedżerowie, dziennikarze i nagle ktoś stwierdzi: "Wow, to było coś!". Takie "wow" słyszeliśmy po polskim debiucie na eurowizyjnej scenie. Do 2. miejsca Edyty Górniak sprzed 28 lat nadal nie zbliżył się nikt z naszych wykonawców. Kto wie, jak by było, bo na próbie, którą oceniają jurorzy, zaśpiewała po angielsku, nie po polsku, a wtedy wymóg był taki, żeby śpiewać w języku ojczystym. Teraz wymogu nie ma, a my wierzymy, że Polak drugi raz w historii wyśpiewa podium konkursu Eurowizji. Na "Gościa Wiadomości" z napisami zapraszamy do kanału TVP Info. 