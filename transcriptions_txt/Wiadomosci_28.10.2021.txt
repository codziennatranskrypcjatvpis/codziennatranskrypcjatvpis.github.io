W Europie coraz większe poparcie dla budowy zapory na polsko-białoruskiej granicy. Dobry wieczór. Edyta Lewandowska, witam państwa i zapraszam na "Wiadomości". Oto co dziś w programie. Zjednoczona Prawica coraz silniejsza. Została zawarta umowa polityczna, umowa o współpracy. Polska jest krajem solidarnym. Polska pomaga Rumunii walczyć z epidemią. Łóżko jest zwalniane dopiero po śmierci pacjenta. Pracujemy jak w warunkach wojennych. Odliczanie do French Touch, czyli wyjątkowej polsko-francuskiej gali. Bardzo się cieszę, że jestem w Polsce. Moje piosenki są po to, by świętować. Zjednoczona Prawica silniejsza w Sejmie. Prezes PiS Jarosław Kaczyński podpisał porozumienie programowe ze stowarzyszeniem OdNowa RP. Posłowie, którzy należeli do Porozumienia, będą wspierać reformy PiS. Zjednoczona Prawica umacnia swoją pozycję w parlamencie. Do popierających reformy rządu dołącza stowarzyszenie OdNowa RP. Jest to kolejny krok, jeszcze nie ostatni, który ostatecznie kończy pewnego rodzaju momenty trudności w naszym obozie politycznym. Od czasu wyrzucenia z rządu Jarosława Gowina PiS zawarło porozumienia programowe z OdNową, Republikanami i Kukiz'15. Była po drugiej stronie taka pewność, że Jarosław Kaczyński nie zdoła złożyć większości parlamentarnej, a jednak udało się to zrobić. Dzisiaj ta większość jest dość stabilna. W ramach porozumienia z OdNową ustalono wspólnego kandydata na prezydenta Warszawy. To będzie coś, co z czasem wywrze wpływ na wydarzenia polityczne w Polsce. Jest w tej chwili jeszcze za wcześnie, żeby mówić o konkretach, o personaliach, ale to też bardzo ważny element tego, co uzgodniliśmy. Dziś Zjednoczona Prawica jest silniejsza niż jeszcze kilka miesięcy temu, gdy Porozumienie - delikatnie mówiąc - nie pomagało przy wprowadzaniu reform. Według ostatniego badania pracowni Social Changes dla portalu wpolityce.pl ugrupowanie Jarosława Kaczyńskiego może liczyć na poparcie 39% głosujących. Partia Tuska - na 26% badanych. Na 3. miejscu ruch niemającego doświadczenia w rządzeniu Szymona Hołowni. Bardzo się cieszę, że udało nam się osiągnąć porozumienie, które w istocie sprowadza się do uzgodnień programowych. Pytania o brak programu PO coraz bardziej denerwują polityków tej formacji. I to nawet wtedy, gdy pytają wyborcy. Jest pytanie od Wojciecha: Minęło tyle czasu i nic z waszej strony się nie pojawiło oprócz szczucia PiS. Znowu wracamy do programu. Tymczasem PiS wprowadza kolejne ustawy z programu Polski Ład. W tej chwili kluczowe projekty zalegają w Senacie, w którym większość ma opozycja. Ponad 500 prób nielegalnego przekroczenia granicy to bilans ostatniej doby. Policja informuje także o coraz większej liczbie zatrzymań przewoźników. Jednym z nich okazał się działacz grupy Obywatele RP. Wsparcie dla działań Polski na granicy wyrażają za to kolejni zagraniczni politycy. Senat podjął uchwałę. Prawo, dzięki któremu szybko zostanie wybudowany mur na granicy z Białorusią, mimo prób zablokowania przez PO, zostało przegłosowane w Senacie. Zgłoszone poprawki prawdopodobnie odrzuci Sejm, a o losie ustawy ostatecznie zdecyduje prezydent. To niepojęte, że PO nawet w tak dramatycznej sytuacji chciała zablokować budowę zapory na naszej wschodniej granicy. Część polityków opozycji idzie w poprzek stanowisku brukselskich elit. Manfred Weber, przewodniczący grupy poselskiej Europejskiej Partii Ludowej w PE, czyli ugrupowania, któremu przewodzi Donald Tusk, stwierdził: Dzisiaj UE mówi naszym językiem. Zgadzają się z nami po tych kilku latach, co jest też dla mnie pewną nadzieją na to, że w innych sprawach także zgodzą się z nami. Budowy muru domaga się także szef rządu niemieckiej Saksonii. Oczywiście, że musimy pomóc finansowo Polsce i Litwie. To oni w znacznie większym stopniu będą chronić zewnętrznej granicy UE niż Grecja i Włochy. Polski rząd zapewnił, że mamy środki na budowę zabezpieczeń, ale pieniądze z Unii na ten cel też zostałyby przyjęte. Litwa, która już rozpoczęła montaż ogrodzenia, zamierza zabiegać o unijne środki. Reżim Łukaszenki także tam kieruje migrantów, którzy następnie próbują przedostać się przez Polskę na zachód. Tylko na tym odcinku granicznym zatrzymaliśmy w tym roku 50 organizatorów nielegalnego przekroczenia granicy i ciągle takie osoby zatrzymujemy. Jak informuje wpolityce.pl podczas jednej z kontroli policji okazało się, że 2 Irakijczyków, którzy nielegalnie znaleźli się na terytorium Polski, przewoził były dziennikarz "Gazety Wyborczej" i tygodnika "Polityka", jednocześnie jeden z najaktywniejszych działaczy grupy Obywatele RP. Funkcjonariusze muszą mierzyć się z coraz większą agresją przemytników Łukaszenki. Zanotowaliśmy co najmniej kilkanaście bardzo niebezpiecznych sytuacji, które stwarzają te osoby. Wobec zagrożenia policja musi dysponować najlepszym sprzętem. Tylko ta formacja na modernizację otrzyma dodatkowe 6,5 mld zł, zapowiedziało MSWiA. Więcej o budowie zapory i sytuacji na granicy w rozmowie z ministrem Mariuszem Kamińskim, który będzie dziś gościem Wiadomości. W Europie niepokojąco wzrasta liczba nowych przypadków COVID-19. Szczególnie trudna sytuacja jest w Rumunii, gdzie brakuje miejsc w szpitalach. Do naszych partnerów wysyłamy grupę medyków i strażaków. Sytuacja w Rumunii staje się dramatyczna, liczba nowych przypadków szybko rośnie. Łóżko jest zwalniane dopiero po śmierci pacjenta. Pracujemy jak w warunkach wojennych. W szpitalach brakuje miejsc, ale też personelu i sprzętu medycznego, dlatego pomoc Rumunii, gdzie w pełni zaszczepionych jest niewiele ponad 30%, zaoferowała Polska. Do szpitali w Rumunii trafiają pacjenci w bardzo ciężkim stanie. Już wczoraj do Rumunii wyjechały z Polski ciężarówki m.in. z tlenem i respiratorami. Dziś wyruszyła tam także ponad 40-osobowa grupa medyków, lekarzy i strażaków. Polska jest krajem solidarnym, co pokazywała w trakcie pandemii. Sytuacja w Rumunii jest wyjątkowo trudna, ale liczba przypadków rośnie w większości krajów UE, w tym w Niemczech czy w Polsce. Ten szczyt zachorowań będzie na poziomie 15-16 tys. On się pojawi na przestrzeni 2-3 tygodni. To, czego się obawiam, to to, że ten szczyt nie będzie chwilowy, że będzie dłuższy w czasie. Do punktów szczepień zgłaszają się nowi chętni. Kiedyś trzeba się zaszczepić. Idą takie czasy, że będzie paszport czy coś, trzeba się zaszczepić, bo nigdzie się nie wyjedzie. Zdecydowałam się na Johnson & Johnson. To jest jednodawkowa szczepionka. Wydaje mi się, że chyba doszła do mnie świadomość tej epidemii. Minister zdrowia nagrodził medyków, którzy od początku pandemii z poświęceniem i narażeniem własnego życia walczyli o zdrowie i życie pacjentów. Byliście na pierwszej linii frontu wtedy, kiedy nie wiedzieliśmy, z czym mamy do czynienia. Teraz łatwo jest mówić o różnych komentarzach, ocenach, ale wtedy trzeba było mieć odwagę. I państwo tę odwagę wykazaliście. Od początku pandemii w Polsce odnotowano 3 mln przypadków zakażeń. Bilans ostatniej doby to ponad 8 tys. nowych przypadków. 101 osób zmarło. Emmanuel Macron stawia się w roli mediatora między Polską a Brukselą - tak o wczorajszym spotkaniu z prezydentem Andrzejem Dudą w Paryżu mówią francuskie media. Współpraca Warszawy i Paryża układa się coraz lepiej i może dotyczyć np. budowy elektrowni atomowej. 70% energii elektrycznej produkowanej we Francji pochodzi z elektrowni atomowych. Francja jest potęgą jądrową i jeszcze za czasów gen. De Gaulle'a postawiła na energetykę jądrową i broń jądrową jako narzędzia bezpieczeństwa i stabilności. Energetyka jądrowa okazała się też najprostszym sposobem na ochronę klimatu. Dzięki niej w globalnym rankingu trucicieli Francja jest dopiero na 19. miejscu na świecie - tuż przed Polską i daleko za Niemcami. Współpraca energetyczna była jednym z głównych punktów rozmów prezydentów Polski i Francji w Paryżu. Elektrownie jądrowe będą nam niezbędne, jeżeli mamy zrealizować zobowiązania klimatyczne, nie mamy po prostu innego wyjścia. Francuzi od kilku miesięcy starają się przekonać Polaków, by to oni mogli zbudować pierwszą elektrownię jądrową w naszym kraju. Głównym problemem w budowie elektrowni atomowej nie będzie tylko kwestia technologii i pieniędzy, chociaż one też są ważne, ale przede wszystkim jednak opór ze strony instytucji europejskich czy ze strony Niemiec. I tu wsparcie drugiego najważniejszego państwa w Unii może okazać się kluczowe. Francja i Polska są w gronie dziesięciu państw, które zaapelowały do Brukseli, by traktowała energetykę jądrową na równi z innymi zielonymi źródłami. Dziennik "Die Welt" alarmuje Niemców. W tle polityki klimatycznej jest rywalizacja gospodarcza. Symbolem rosnącej polskiej gospodarki jest Orlen, który w 3. kwartale zarobił na czysto prawie 3 mld zł, a to drugi wynik w historii koncernu. Aż 60% przychodów spółki pochodzi już z zagranicy. W raporcie finansowym Orlen informuje o obniżeniu marży paliwowej w Polsce i podwyższeniu na rynku niemieckim i czeskim. Proszę zobaczyć. Wszędzie poza granicami naszego kraju, czy też w Czechach, czy też w Niemczech, czy też na Litwie - wszędzie jest paliwo generalnie droższe. Współpraca Warszawy i Paryża może dotyczyć nie tylko atomu. Francuskie media sugerują, że prezydent Francji nie przyłączy się do ataków na Polskę z Brukseli. Także w dzisiejszych słowach szefowej Komisji Europejskiej na temat wypłaty Polsce pieniędzy z Krajowego Planu Odbudowy można było wyczuć pojednawczy ton. Mam nadzieję, że dojdziemy do porozumienia, ale likwidacja Izby Dyscyplinarnej Sądu Najwyższego to warunek konieczny. To warunek możliwy do spełnienia, bo polski rząd już zapowiedział likwidację Izby w obecnym kształcie. Dialog Warszawy i Brukseli starają się jednak torpedować przedstawiciele TSUE. Jego wiceprezes Lars Bay Larsen, który nałożył na Polskę ogromną karę za rzekome niewykonanie wcześniejszego postanowienia w sprawie Izby, to według wpolityce.pl były urzędnik duńskiego ministerstwa sprawiedliwości. Dzięki decyzji politycznej bez praktycznie żadnego doświadczenia zawodowego trafił do TSUE i dzisiaj wypełnia swoją polityczną, a nie sędziowską powinność w TSUE. Tymczasem to w kierunku Polski płyną zarzuty o upolitycznienie sądownictwa. Kwatera Główna NATO pozytywnie o polskiej ustawie o obronie ojczyzny w specjalnym komunikacie NATO chwali nasz kraj i stawia za wzór. Jednocześnie rozpoczęły się przygotowania do szkolenia polskich czołgistów przed zakupem 250 abramsów najnowocześniejszych czołgów na świecie. Przełamanie naporu wroga, zabezpieczenie przeprawy i budowa tymczasowego mostu. Tak przebiegały dziś ćwiczenia Borsuk 21 na poligonach w Żaganiu i Świętoszowie - z udziałem 2,5 tys. żołnierzy "Czarnej Dywizji". Pododdziały w dniu dzisiejszym uzyskały powodzenie, uchwyciły przeprawę i kontynuują w dalszym ciągu natarcie. Polscy czołgiści wkrótce zasiądą za sterami najlepszych czołgów na świecie. Do Wojska Polskiego trafić ma 250 amerykańskich abramsów w najnowszej konfiguracji. Przygotowania już się rozpoczęły - poinformował minister obrony. Zakup maszyn będzie potężnym wzmocnieniem naszych możliwości obronnych. Drugim filarem obok modernizacji jest zwiększenie liczebności polskiej armii łącznie do 300 tys. żołnierzy. O zaprezentowanej przez rząd Ustawie o obronie ojczyzny pozytywną opinię wyraziła Kwatera Główna NATO. Współpraca międzynarodowa wojsk specjalnych to temat Europejskiego Sympozjum Sił Specjalnych, współorganizowanego przez Dowództwo Komponentu Wojsk Specjalnych. W Warszawie spotkali się przedstawiciele specjalistów z krajów sojuszniczych. Przede wszystkim z państw NATO, ale także tych, które wspierają NATO. Mamy też tutaj przedstawiciela Ukrainy, mamy też przedstawiciela Gruzji. Cel: błyskawiczna reakcja na zagrożenie w ścisłej współpracy z sojusznikami. Zanim czasami ruszy machina biurokratyczna, te relacje, ta współpraca może pozwolić na znacznie szybką reakcję. Oglądają państwo główne wydanie Wiadomości. Zobaczmy, co jeszcze przed nami. Lider rankingu nieufności, czyli kolejny problem Donalda Tuska. Bombardowanie jednym z pomysłów na walkę z erupcją wulkanu. Prof. Wojciech Maksymowicz - lekarz i poseł, jak informuje jeden z portali w 2015 r. miał asystować przy zabiegu 81-letniej kobiety. Zdaniem Wirtualnej Polski faktycznie nie było go w tym czasie na sali, a zabieg miał wykonać mniej doświadczony lekarz. Pacjentka 10 dni po zabiegu zmarła. Sierpień 2015 r. 81-letnia kobieta trafia do Uniwersyteckiego Szpitala Klinicznego w Olsztynie. Lekarze stwierdzają, że trzeba przeprowadzić skomplikowane badanie tętnic. W zespole operacyjnym: lekarz w trakcie specjalizacji Mariusz S. i doświadczony neurochirurg prof. Wojciech Maksymowicz. Jak informuje portal, szybko okazuje się, że zabieg został wykonany nieprawidłowo, trzeba go powtórzyć. Ponownie wykonuje go Mariusz S., ponownie - zdaniem WP - przy "papierowej" asyście prof. Maksymowicza. 10 dni po drugim zabiegu pacjentka umiera. Rodzina pozywa Szpital Uniwersytecki. Sąd Okręgowy w Olsztynie wyrokiem z 30 grudnia 2020 r. zasądził na rzecz powodów, czyli rodziny zmarłej pacjentki, łącznie prawie 100 tys. zł z tytułu zadośćuczynienia. Wyrok jest nieprawomocny, bo zarówno rodzina jak i szpital złożyli apelację. Prof. Maksymowicz informacji Wirtualnej Polski komentować nie chce. Kroki podjęła też Prokuratura Regionalna w Białymstoku, która pod kątem sprawy karnej gromadzi materiały. Ścigany, inwigilowany i skazywany przez komunistyczne władze. Ksiądz prałat Czesław Sadłowski otrzyma nagrodę im. ks. bp. Romana Andrzejewskiego. To wyróżnienie przyznawana przez Fundację "Solidarna Wieś" dla osób zasłużonych w pracy na rzecz rozwoju kulturalnego i gospodarczego rolnictwa, wsi i małych miejscowości. Skromny wiejski proboszcz, ale o jak pięknej karcie także dla spraw Polski. W latach 70. prowadził nieustępliwą i ostrą wojnę z komunistyczną władzą o budowę kościoła w Zbroszy Dużej na Mazowszu. Nagrodę przyznaje kapituła pod honorowym przewodnictwem sekretarza generalnego Komisji Episkopatu Polski ks. bp. Artura Mizińskiego. W tym roku została wręczona po raz 18. Przypadkiem odkryli niepokojące dane, zupełnie celowo badaczami zainteresowała się prokuratura. W Szwecji za opublikowanie badań o tym, że większości gwałtów dokonują tam imigranci, prokurator wszczął wstępne śledztwo, w którym zarzuca badaczom, że nie mieli zgody na taką publikację. Do czego prowadzi polityczna poprawność? Badanie przeprowadzone przez uznanych badaczy miało pomóc m.in. w zapobieganiu gwałtom, bo wiedza o sprawcach ma znaczenie dla prewencji. Po przestudiowaniu ponad 3000 wyroków z 15 lat naukowcy odkryli, że większość skazanych to imigranci. że naukowcy nie mieli zezwolenia etycznego na obchodzenie się z wrażliwymi danymi. Tłumaczy wyniki pracy badacz, który sam ma irańskie pochodzenie. Chociaż sprawa to kwestia nauki, prokuratura wszczęła śledztwo, podejrzewa naruszenie dobrych praktyk. Jest to taki element destrukcyjny tworzenia takiego wirtualnego państwa, które jest dla wszystkich, ale tak naprawdę nie sprawuje bezpieczeństwa przede wszystkim dla swoich obywateli. Podobne sytuacje, gdy w przypadku przestępstw nie mówi się o imigranckim pochodzeniu sprawcy, regularnie zdarzają się na zachodzie Europy. W wypadku tych zachodnich krajów po prostu już dochodzi do wewnętrznej autocenzury i pewnych tez się nie wygłasza. Gdy podczas sylwestra w Kolonii w 2015 r. doszło do ponad 1000 aktów molestowania i przemocy, których sprawcami byli imigranci, niemieckie media przez kilka dni nie informowały o tej sytuacji. To kolejny już problem Donalda Tuska po jego powrocie z Brukseli. Tak eksperci komentują wyniki najnowszego rankingu zaufania do polityków. Polacy wskazali w nim Donalda Tuska jako polityka, któremu nie ufa największa cześć wyborców. Kilka dni temu w wewnętrznych wyborach w PO przegrali natomiast wskazani przez niego kandydaci na szefów regionów. Według ekspertów taki wynik to nieformalne wotum nieufności części członków PO. Donald Tusk. Lider opozycji oraz rankingu nieufności. Brak zaufania do szefa PO 53% badanych - to o 1 punkt procentowy więcej niż w poprzednim badaniu. Nie ma programu, nic nie robi, tylko burzy całe społeczeństwo. Namącił trochę jak przyjechał, za dużo obiecywał, do góry się chce wspiąć. Nie wiem, czy mu to wyjdzie. Według ekspertów Donald Tusk nie radzi sobie w roli lidera opozycji. Wygrał co prawda wewnętrzne wybory - był jednak jedynym kandydatem na przewodniczącego PO. A wskazani przez niego kandydaci na szefów regionów: Agnieszka Pomaska i Roman Szełemej - przegrali. Wizerunkowym problemem Donalda Tuska są też zachowania i wypowiedzi innych podległych mu polityków. To dzisiejsza pikieta zorganizowana w sprawie jednego z ważniejszych ludzi w PO - Tomasza Grodzkiego. Kontrolowany przez opozycję Senat odrzucił wniosek prokuratury o uchylenie immunitetu Grodzkiemu. Byli pacjenci oskarżają go o korupcję. Polacy, również ci sympatyzujący z PO, zdecydowanie sprzeciwili się atakowi podległych Tuskowi polityków na polskich żołnierzy oraz funkcjonariuszy policji i straży granicznej... Wataha psów, śmiecie po prostu. UE nie ma teraz wyjścia. Unia musi, to znaczy nie musi, logiczne patrząc: albo nałożyć dzienne kary finansowe, albo wstrzymywać finansowanie". ...i głosowanie podległych Tuskowi polityków opozycji przeciw własnemu państwu. Tusk jest postrzegany jako osoba konfliktowa, która podsyca również konflikty między polskim rządem a UE. Polakom nie podoba się też walka z krzyżem zapowiadana nie tylko przez polityków PO... Musimy was opiłować z pewnych przywilejów, bo jak nie, to znowu podniesiecie głowę. ...ale też przez jej lidera. Miejsca publiczne, takie jak Sejm czy szkoła, powinny być wolne od symboliki religijnej. Wrócił do kraju jako główny atakujący, jako polityk bardzo agresywny, a wiadomo, że to się wszystko intensyfikuje i jako polityk bardzo zależny od zagranicy, a to wszystko chyba Polakom się nie podoba. Stąd komentarze, że po tym jak wbrew zapowiedziom Donald Tusk porzucił stanowisko szefa polskiego rządu, powinien kontynuować swoją polityczną karierę na europejskich salonach. Niepokój i strach towarzyszy mieszkańcom wyspy La Palma na Wyspach Kanaryjskich w związku z aktywnością wulkanu Cumbre Vieja. Wraz z nasiloną emisją lawy pojawiła się propozycja, aby hiszpańskie wojsko zbombardowało tereny na La Palmie, w celu wyznaczenia bezpiecznego kierunku spływania magmy. Wybuchł prawie 6 tygodni temu, jednak lawa wciąż nie przestaje z niego wypływać. Wulkan Cumbre Vieja na La Palmie budzi ogromne emocje. Stoimy w obliczu najpoważniejszej erupcji wulkanu, jaki UE i Europa widziały w ciągu ostatnich 100 lat. Szkody gospodarcze, są nie do oszacowania, bo wciąż jesteśmy w stanie zagrożenia. Dotychczas lawa zalała blisko 900 ha terenów na La Palmie, niszcząc ponad 2 tys. budynków i wiele plantacji bananów. Ewakuowano ponad 7 tys. mieszkańców. Na chwilę obecną lawa wypływa do morza i tam zastyga. Lokalnie jest dewastujące dla tych miast, które są na drodze wypływu lawy. Naukowcy oceniają, że wewnątrz wulkanu nadal są duże pokłady magmy, co oznacza, że erupcja na La Palmie może jeszcze długo potrwać. Nie porzucajcie nadziei, solidarność całego narodu hiszpańskiego jest z wami, na wyspie La Palma, a rząd Hiszpanii będzie tu każdego dnia, dopóki ten kryzys będzie trwał. Jak to się skończy, też nie zostawimy was w potrzebie. Wybuch wulkanu Cumbre Vieja to nie tylko lawa, popioły i trujące gazy, lecz także nieustające trzęsienia ziemi - mimo to nie brakuje wielu turystów obserwujących to niecodzienne zjawisko. Pamiętam, że 50 lat temu, kiedy zanotowano ostatnią aktywność wulkanu, to nasze podwórka były pełne popiołu, czarne, podobnie jak teraz. Jeden z kanaryjskich polityków zaproponował zbombardowanie wyspy przez hiszpańskie wojsko w celu wyznaczenia bezpiecznego kierunku spływania magmy. Według wulkanologów to irracjonalny pomysł. Już za niespełna godzinę początek wielkiego święta francuskiej kultury w Warszawie. W Teatrze Wielkim wystąpią największe gwiazdy muzyki znad Sekwany, a także polscy wykonawcy - m.in. Cleo, Roksana Węgiel czy Dawid Kwiatkowski. Przygotowania do gali French Touch obserwował Mateusz Nowak. Czy wszystko jest gotowe do rozpoczęcia wielkiego muzycznego show? Jak najbardziej. Dziś przez cały dzień trwały tutaj próby i ostatnie poprawki. Wszystko po to, żeby o 20.45 zobaczyli państwo show w najlepszym wydaniu. Nie zabraknie wspaniałych muzycznych doznań. To już ostatnie momenty przed wielkim show. Już za chwilę na deskach Teatru Wielkiego Opery Narodowej francuska kultura skrzyżuje się z polską. Bardzo się cieszę, że jestem w Polsce. Moje piosenki są po to, by świętować. Mam nadzieję, że dziś wszyscy będą tańczyć z nami. Na pewno, i to nie tylko z Kendji, bo na scenie zobaczymy całą plejadę francuskich gwiazd. Będzie Imany - autorka takich hitów jak "Don't Be So Shy" i "You Will Never Know". Zaśpiewa Barbara Pravi, druga w tegorocznej Eurowizji, której babcia jest Polką. Nie tylko głosem zachwycać będzie supermodelka i była pierwsza dama Francji - Carla Bruni. To będą występy na takim najwyższym, europejskim poziomie, bo francuska estrada należy do tych najpopularniejszych, najpiękniejszych na świecie. Każdy z tych muzyków na scenie prezentuje się w rewelacyjny sposób. To takie proste... Co najmniej tak samo dobrze prezentują się Polacy. Dawid Kwiatkowski, Roksana Węgiel, Cleo - o dużą dawkę dobrej muzyki i pozytywnej energii mogą być państwo spokojni. W końcu jesteśmy w Polsce, więc ja tutaj zaznaczam się słowiańskim kolorytem. I oczywiście moja piosenka: "Dom", która łapie za serce każdego na świecie. French Touch łączy w sobie ducha nowoczesności z bogatym dorobkiem kulturowym Polski i Francji. Oprócz święta kultury francuskiej ma być też okazją do wzmacniania polsko-francuskiej przyjaźni. Wzmacniania kulturą. Zaśpiewam moją eurowizyjną piosenkę i to jest też nawiązanie do tego, co się wydarzy w tym roku, bo kolejna edycja Eurowizji Junior będzie organizowana w Paryżu. Słuchając dobrej muzyki, będzie można pomóc. Wysyłając w trakcie koncertu SMS, wesprzemy modernizację Szpitalnego Oddziału Ratunkowego Szpitala Klinicznego MSWiA w Warszawie. Początek gali French Touch o 20.45. Transmisja w TVP2. Na "Gościa Wiadomości" z napisami zapraszamy do kanału TVP Info. 