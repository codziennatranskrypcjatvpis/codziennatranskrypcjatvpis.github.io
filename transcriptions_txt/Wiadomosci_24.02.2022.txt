Danuta Holecka, witam i zapraszam na główne wydanie Wiadomości. Stało sią to, czego Europa i zachodni świat się obawiał. Władimir Putin wydał rozkaz, Rosja napadła na Ukrainę - suwerenny i demokratyczny kraj. Nad ranem rosyjskie rakiety spadły na infrastrukturę wojskową i lotniska w kilku miastach. Rosjanie wdarli się do kraju, przekraczając granice w kilku obwodach, również od strony Białorusi, skąd nadleciały pociski. Niestety są też informacje o ofiarach - zginęło kilkudziesięciu ukraińskich żołnierzy, wśród ofiar wojny Putina są też cywile. Sytuacje u naszych wschodnich sąsiadów cały czas śledzą nasi specjalni wysłannicy. Tomasz Grzywaczewski - okolice Donbasu. Tomasz Jędruchów - Kijów. Marcin Tulicki - w Kijowie. Rafał Stańczyk - w Waszyngtonie. Dominika Ćosić - w Brukseli. Mariusz Mendycki przed punktem recepcyjnym dla uchodźców przy granicy polsko-ukraińskiej w Korczowie. Na początek korespondenci będący na Ukrainie. Celem rosyjskich ataków na Ukrainę są nie tylko budynki wojskowe, ale i cywilne. W reakcji na naloty m.in. w Charkowie czy Kijowie otwarto schrony przeciwbombowe, część ludności jest ewakuowana. Ukraińskie wojsko zaciekle broni kraju. Przenieśmy się teraz do wschodniej Ukrainy, tam jest Tomasz Grzywaczewski, powiedz, jak teraz wygląda sytuacja? Ostatnie kilka dni spędziłem z żołnierzami na Donbasie. Wczoraj nad ranem, kiedy rozpoczęła się rosyjska inwazja, byłem na pierwszej linii frontu. Ukraińscy żołnierze są zdeterminowani, ale jednocześnie ludność cywilna z przerażeniem kładzie się dzisiaj spać, nie wiedząc, czy nie dojdzie do nalotów. Masowo kupowane jest paliwo. Ja teraz próbuję wyjechać z Donbasu na zachód. To najczarniejszy dzień w historii współczesnej Europy. O 4.00 czasu polskiego armia Putina zaatakowała wolną, suwerenną Ukrainę. Rosja ostrzelała naszą infrastrukturę wojskową oraz nasze granice, w wielu miastach Ukrainy słyszeliśmy wybuchy, wprowadzamy stan wojenny na całym terytorium naszego kraju. Rosyjski dyktator - podobnie jak wcześniej Hitler czy Stalin - swój bandycki atak tłumaczy, bezczelnie kłamiąc. Postanowiłem przeprowadzić specjalną operację wojskową, której celem jest ochrona osób, które przez 8 lat cierpią z powodu nadużyć i ludobójstwa reżimu kijowskiego. Wzywamy do natychmiastowego złożenia broni i powrotu do domu. Wyjaśnię: wszyscy żołnierze armii ukraińskiej, którzy spełniają ten wymóg, mogą swobodnie opuścić teren działań wojennych i wrócić do rodzin. Putin zaatakował praktycznie całą Ukrainę. To jest wojna, to jest pełna inwazja. To, co jest teraz na Ukrainie, to jest to, czego Polska doświadczyła w 1939 r. Wtedy ktoś nie wierzył w sens istnienia Polski, teraz Putin nie wierzy w sens istnienia Ukrainy. Rosjanie ostrzelali m.in.: Kijów... Usłyszałam straszny wybuch o niewiarygodnej sile. Potem zerwałam się, nie wiedziałam, dokąd iść. Zapanowała panika. ...Charków... O 5.00 usłyszałem wybuch, coś eksplodowało w pobliżu i rozbiło szyby, a potem uderzyły mnie kamienie. ...Mariupol... Gdzie ucieknę? Gdzie mam iść, powiedz mi, proszę? Mój Boże. ...Dniepropetrowsk... czy Iwano-Frankowsk w pobliżu Lwowa. Bombardowane są nie tylko ukraińskie obiekty strategiczne jak lotniska czy składy amunicji. Rosyjskie rakiety i bomby spadają na domy cywilów. Tu rosyjskie myśliwce atakują osiedle mieszkalne i rodziny z dziećmi. Liczby ofiar nie znamy. Strona ukraińska potwierdza, że wśród setek zabitych oprócz wojskowych są cywile. Zdaniem ekspertów Rosjanie dokonują zbrodni wojennej. Armia Putina atakuje naszego wschodniego sąsiada także z Krymu i Białorusi. Marionetka Kremla Alaksandr Łukaszenka zapowiada wsparcie zbrodniarzy. Jeśli będzie potrzeba, białoruskie wojska mogą zostać użyte w operacjach przeciwko Ukrainie. Rosja oprócz ataku militarnego dokonuje także ataku cybernetycznego. Putin rozpoczął wojnę przeciwko Ukrainie, przeciwko całemu demokratycznemu światu. On chce zniszczyć mój kraj. Zerwaliśmy stosunki dyplomatyczne z Rosją. Ukraina broni się i nie zrezygnuje ze swojej wolności, bez względu na to, co myśli Moskwa. Ukraińcy odpierają ataki. Udało im się zniszczyć 5 rosyjskich czołgów wjeżdżających w głąb Ukrainy, 7 samolotów i 2 śmigłowce. Ukraińska armia zatrzymuje rosyjskich agresorów. Cywilom, którzy chcą walczyć w obronie ojczyzny, wydawana jest broń. Do wszystkich, którzy chcą chwycić za broń i wstąpić do wojska, uprościliśmy procedury. Wystarczy tylko paszport. Dajemy broń wszystkim patriotom, którzy bez wahania są gotowi użyć jej przeciwko wrogowi. Chwała wielkiej Ukrainie! Ukraina walczy z bandyckim atakiem Rosji. Kluczowa może okazać obrona ukraińskiej stolicy. W ogarniętej wojną Ukrainie rozwój sytuacji śledzą nasi dziennikarze Desant złożony z 20 rosyjskich śmigłowców wysadzono na lotnisku. - w stolicy kraju znajdują się Tomasz Jędruchów i Marcin Tulicki. Tomku, jak teraz wygląda sytuacja w Kijowie? Co się dziej w Kijowie? Na terenie całego kraju wciąż trwają walki. Na jednym z lotnisk 20 rosyjskich śmigłowców przeprowadziło udany desant. Ale już w Charkowie ukraińska armia odbiła atak. Najbardziej niepokojące jest to, że najeźdźcy zajęli elektrownię atomową w Czernobylu. To był Tomasz Jędruchów, teraz Marcin Tulicki. Powiedz, jak na tę sytuację reagują ludzie? To był Tomasz Jędruchów, teraz Marcin Tulicki. Powiedz, jak na tę sytuację reagują ludzie? Czy w tej chwili jest realne zagrożenie dla ludności cywilnej? Jak wyglądają dziś przez cały dzień przedmieścia Kijowa? Wielki chaos. Każdy próbuje w jakiś sposób uciec z Kijowa w zachodnią Ukrainę w stronę Lwowa. Wszystkie drogi są zablokowane, duże i małe. Mieszkańcy są w szoku. Wciąż nie mogą uwierzyć, że to się wydarzyło, Jeden wielki chaos. Mieszkańcy Kijowa uciekający przed wojną po tym, jak Władimir Putin w bandycki sposób zaatakował ich kraj. Ataki na ukraińskich żołnierzy. Na cywilów. Na infrastrukturę. To kłęby dymu w miejscowości Dnipro, które udało nam się zarejestrować nad ranem. Po ataku ze wschodu Ukrainy postanowiliśmy się ewakuować. Na przedmieściach miasta, kiedy przejeżdżaliśmy, widzieliśmy ogromną chmurę dymu, to państwo widzieli również na antenie TVP Info, czarny dym, to z okolic lotniska w Dniprze, bo to właśnie ono zostało zaatakowane przez Rosjan. Kilometrowe kolejki na stacjach benzynowych. Każdej, którą mijaliśmy po drodze. Ogromne kolejki na stacjach benzynowych, które przez Ukraińców są wręcz okupowane, tak od samego rana, od samego początku rosyjskiej inwazji na Ukrainę, wyglądają drogi ze wschodu na zachód tego kraju. Jedni nalewali pod korek, bo już chcieli wyjechać. Inni - na zapas. Rosja prowadzi otwartą regularną wojnę. Paniki jako takiej nie ma. W sklepach jest żywność, kolejek nie ma. Natomiast paliwo jest niezbędne do poruszania się samochodami. Boisz się? Nie, nie. Tankuję samochód i idę na ochotnika, biorąc do ręki karabinek automatyczny, żeby bronić swojej ojczyzny. Zabici i ranni. Wejście do mojego mieszkania jest zniszczone. A na dole na podłodze jest zabity nastolatek. Miał 16 lat. Każdy spodziewał się, że Putin zaatakuje na wschodzie Ukrainy. Przerażające jest to, że małe dzieci to zobaczą, poczują wojnę, wybuchy. To naprawdę przerażające. Nikt nie dowierzał, że Putin będzie próbował zająć stolicę. I nie tylko - cały kraj. Jadę do rodziców, mieszkają w środku Ukrainy i myślę, że tam jest bezpieczniej. Idziemy do metra, bo to schron, w którym będziemy bezpieczni. W Kijowie syreny. Ostrzegające przed atakiem z powietrza. I ludzie w korku. Nie mający dokąd uciec. Nie. Nie. Do ostatniej chwili nie wierzyłam, że to się stanie. Po prostu odpychałam te myśli. Myślałam, że może to dotyczyć Doniecka i Ługańska, ale nigdy nie sądziłam, że może to dotyczyć stolicy Ukrainy. Czarny sen stał się faktem. Na całej Ukrainie. Wojna już się rozpoczęła, to jasne. Czekam. Jeśli mnie wezwą, pójdę i będę walczyć. Mobilizacja. Na ulicach ochotnicy w mundurach. Tu w Kramatorsku ludzie oddają krew. Będzie potrzebna. To jasne. Z pogrążonej wojną Ukrainy, Marcin Tulicki, Wiadomości. Świat potępia rosyjską agresję na Ukrainę - suwerenny i niepodległy kraj. Nakłada na agresora kolejne sankcje. O 20.00 rozpocznie się szczyt Rady Europejskiej. Będzie on poświęcony reakcji UE na rosyjski atak na Ukrainę. Liderzy unijnych instytucji już zapowiedzieli nałożenie na Rosję "najsurowszych w historii" sankcji, które zdaniem Brukseli doprowadzą do bezprecedensowej izolacji Moskwy na arenie międzynarodowej. A Pentagon mówi wprost - celem operacji jest obalenie władz na Ukrainie i zastąpienie ich rządem marionetkowym. W Waszyngtonie - przemówienie prezydenta USA Joe Bidena w sprawie amerykańskiej odpowiedzi na rosyjską agresję. Ma to być zdecydowana i bolesna dla Moskwy reakcja. Na miejscu jest Rafał Stańczyk. Czego możemy się spodziewać po tym przemówieniu? Główną formę odpowiedzi Ameryki mają być sankcje gospodarcze na system bankowy, na eksport towarów. Prezydent napisał na Twitterze, że mają to być niszczycielskie sankcje. Ameryka najpewniej wzmocni też wschodnią flankę NATO. Joe Biden powiedział, że USA z użyciem całego potencjału militarnego będą strzegły każdego centymetra terytorium NATO. Waszyngton i Rafał Stańczyk. W Brukseli rozpoczyna się za moment specjalny unijny szczyt. Nasza korespondentka Dominika Ćosić - na miejscu. Jakich decyzji możemy się spodziewać? Na pewno będzie mowa o sankcjach wymierzonych w sektor bankowy, energetyczny, ale także nowoczesne technologie, z których rosyjskie firmy miałyby zostać wykluczone. Najprawdopodobniej wbrew wcześniejszym zapowiedziom nie będzie wykluczenia Rosjan z międzynarodowego systemu rozliczeń finansowych SWIFT, bo za bardzo zabolałoby to niektóre kraje członkowskie Unii. Stąd ta decyzja jeszcze dziś nie będzie podjęta. Na agresję Rosji zareagował też sekretarz generalny NATO Jens Stoltenberg, który stwierdził, że NATO teraz jeszcze bardziej będzie wzmacniać swoją wschodnią flankę. Jeszcze tej nocy odbędzie się zwołany w trybie pilnym specjalny szczyt przywódców państw NATO. Uważamy, że to, co robi Rosja, to jest naruszenie prawa międzynarodowego, to jest agresja, to jest niszczenie fundamentów bezpieczeństwa w Europie. Surowe sankcje na Rosję nakłada Waszyngton. Prezydent USA Joe Biden rozmawiał ze swoimi odpowiednikami z G7, aby omówić ostrzejsze środki wobec Moskwy. Reaguje także UE. Nakłada na Rosję pakiet najsurowszych sankcji w historii. Ten pakiet będzie zawierał sankcje finansowe, które istotnie ograniczą dostęp Rosji do rynków kapitałowych, Zamrożone zostają rosyjskie aktywa, wstrzymany dostęp rosyjskich banków do europejskiego rynku finansowego. Rosja ma być też odcięta od najnowszych technologii. Miasta ukraińskie zostały zaatakowane. Zginęli ludzie. Całe rodziny uciekają. To jest bezsensowna i głupia wojna. Bandycką agresję Putina potępiają Niemcy. Rosja zapłaci za tę agresję bardzo wysoką cenę. Rozpoczynając wojnę, Putin popełnił bardzo duży błąd. Niemieckie towarzystwo ubezpieczeniowe anulowało kontrakt ubezpieczeniowy gazociągu Nord Stream 2. To kolejny cios w niemiecko-rosyjską inwestycję po tym, jak Berlin zablokował certyfikację gazociągu. Eksperci przypominają jednak, że Nord Stream 2 to inwestycja, w której wspólnikami Rosji są właśnie Niemcy. Trzeba powiedzieć szczerze, że to, że dziś mamy wojnę na Ukrainie, to jest w ogromnym stopniu zasługa takiej polityki zarówno Niemiec, jak i paru innych krajów UE. Premier Wielkiej Brytanii podkreślił, że Zachód musi wspólnie skończyć z zależnością od rosyjskiej ropy i gazu, które zbyt długo pozwalały Putinowi wpływać na politykę Zachodu. Nasza misja jest jasna: dyplomatycznie, politycznie, ekonomicznie i ostatecznie militarnie - to ohydne i barbarzyńskie przedsięwzięcie Władimira Putina musi zakończyć się porażką. Rezolucję potępiającą inwazję Rosji przyjęła ONZ. W imię ludzkości niech nie pozwoli pan na rozpoczęcie tego, co może okazać się najstraszniejszą wojną w tym stuleciu. Na rosyjską napaść na wolną Ukrainę ze spokojem patrzą za to Chiny. Rosja to niepodległy kraj i może sama podejmować decyzje w oparciu o własne interesy. W tym kontekście jeszcze większego dramatyzmu nabiera apel braci Witalija i Wołodymyra Kliczków, by cały świat dołączył do antyputinowskiej koalicji. W te dni dzieje się tragedia w Ukrainie, naszej ojczyźnie. Ta tragedia i bezmyślna wojna może dojść i do waszego domu. W Europie i na całym świecie. Tę agresję trzeba zatrzymać wspólnym wysiłkiem. Napaści na Ukrainę sprzeciwia się też część Rosjan. ograniczeń eksportowych. To będzie oznaczało duże koszty dla gospodarki rosyjskiej W Moskwie i Jekaterynburgu zorganizowali pojedyncze pikiety. w najbliższej przyszłości i dłuższej perspektywie. Celem sankcji jest maksymalizacja negatywnych skutków dla Rosji, O 20.00 prezydent Andrzej Duda wygłosi orędzie poświęcone rosyjskiej agresji na Ukrainę. Polskie władze potępiły dziś działania Moskwy, a Sejm w przyjętej uchwale wezwał UE do nałożenia dotkliwych sankcji na Moskwę. Rząd zapewnia, że Polska jest bezpieczna. Na różne sposoby polskie władze wyrażały dziś sprzeciw wobec rosyjskiej agresji. Jestem przekonana, że wyrażam opinię wszystkich tu zgromadzonych, mówiąc stanowcze "nie" agresywnym zapędom Putina. Putina mordercy, Putina terrorysty, Putina zbrodniarza. Prezydent Andrzej Duda po porannej naradzie w Biurze Bezpieczeństwa Narodowego zaapelował do władz Rosji o zaprzestanie działań wojennych. To jest bezprecedensowy akt naruszenia prawa międzynarodowego i gwałtu na suwerennym i niepodległym państwie, to, co obserwujemy dzisiaj od wczesnych godzin porannych. Polska wezwała UE do zaostrzenia sankcji wobec Moskwy. Dość ogólnego gadania. Dość opowiadania różnych oświadczeń o wsparciu dla Ukrainy, podświetlania budynków. Koniec czasu naiwności. Dzisiaj potrzebujemy konkretnych działań. Głosy sprzeciwu płynęły dziś z wielu polskich instytucji. Marszałek Sejmu zaapelowała do całej klasy politycznej o jedność w obliczu rosyjskiej agresji. Nie wszyscy posłowie zdecydowali się jednak na porzucenie politycznego sporu. PO w dniu rosyjskiej agresji mówi o polskich sądach. Tym różni się autokratyczna Rosja od demokratycznych krajów UE i Zachodu, że tam nie ma wolnych sądów. W tygodniu politycy niemieccy wybrali Sąd Najwyższy i tu warto o tym pamiętać, że to, co wolno Niemcom, musi być też wolno Polakom. Politycy PiS wielokrotnie w przeszłości ostrzegali przed agresywnymi zapędami Putina. Tak prezydent Lech Kaczyński mówił w 80. rocznicę wybuchu II wojny światowej. Naruszanie integralności terytorialnej, które jest zawsze złem, było wtedy, jest i dzisiaj, to problem nie tylko totalitaryzmu, to problem wszelkich imperialnych czy neoimperialnych skłonności. Gdy w 2008 roku Rosja napadła na Gruzję, prezydent Lech Kaczyński ostrzegał, że Putin na tym nie skończy. My też świetnie wiemy, że dzisiaj Gruzja, jutro Ukraina, pojutrze państwa bałtyckie, a później może i czas na mój kraj, na Polskę. Dziś te słowa zyskują szczególne znaczenie. Krok, na który zdecydował się Władimir Putin, musi rodzić pytanie o nasze bezpieczeństwo. Wojna toczy się tuż za naszą granicą. Oprócz Wojska Polskiego, które w ostatnich latach przechodzi modernizację, na naszym terytorium stacjonują też armie sojusznicze. Sekretarz Generalny NATO zapowiedział właśnie, że na wschodnią flankę zostaną skierowane kolejne siły. Zachód już dawno nie był tak zjednoczony. Z Kwatery Głównej NATO w kierunku Władimira Putina popłynął bardzo jasny komunikat. Atak na jednego członka NATO będzie traktowany jak atak na nas wszystkich. To jest gwarancja naszego bezpieczeństwa zbiorowego. Na wniosek grupy państw, w tym Polski, odbyły się dziś konsultacje w ramach artykułu 4. Traktatu Północnoatlantyckiego. Na tym spotkaniu najwyższy sojuszniczy dowódca w Europie generał Walters złożył wniosek o aktywację planów obrony państw członkowskich. Sojusz zapowiedział też skierowanie na wschodnią flankę dodatkowych sił - morskich, lądowych i powietrznych. Ale militarne wzmacnianie naszego regionu trwa od kilku tygodni. Są to samoloty oraz okręty czy też jednostki częstokroć o wysoce lepszym wyposażeniu i uzbrojeniu niż jednostki rosyjskie. Stąd też nie powinniśmy tylko i wyłącznie fascynować się ilością rosyjskich wojsk. Żołnierze dwóch amerykańskich, elitarnych jednostek - 82. i 101. Dywizji Powietrznodesantowej wraz ze sprzętem rozlokowywani są w południowo-wschodniej części naszego kraju. W Polsce są już też żołnierze z Kanady oraz brytyjscy komandosi. Wszyscy - postanowieniem prezydenta Andrzeja Dudy - mają zgodę na użycie broni. To są żołnierze, którzy brali udział w operacjach zarówno w Iraku, w Afganistanie, Jakikolwiek atak, jakakolwiek prowokacja to jest ryzyko starcia z Amerykanami albo to, że zabiją jakiegoś amerykańskiego żołnierza, albo zranią, a to politycznie w Stanach od razu będzie odbierane jak takie kolejne Pearl Harbor. Oczywiście liczymy na sojuszników, ale sami też rozbudowujemy swój potencjał. Pomóc ma w tym ustawa o obronie ojczyzny, która sprawi, że 2,5% PKB na obronność będziemy przeznaczać już w 2024 r., czyli o 6 lat wcześniej, niż pierwotnie zakładano. Instrumenty finansowe dla radykalnej rozbudowy naszej armii, zarówno jeżeli chodzi o jej skład osobowy, jej wielkość, jak i jej uzbrojenie. Proces modernizacji polskiej armii więc przyspieszy. W planach jest zakup 250 amerykańskich czołgów Abrams. Za oceanem kupiliśmy już m.in. system Patriot, wyrzutnie Himars czy samoloty wielozadaniowe F35. Jest wychowankiem i protegowanym sowieckiego KGB, który nie osiągnąłby obecnej pozycji, gdyby nie postawa Zachodu. Władimir Putin powtarzał, że największym nieszczęściem XX wieku był upadek Związku Sowieckiego. I od lat robi wszystko, by ten fakt odwrócić. Świat lekceważył kolejne sygnały ostrzegawcze, a dziś za to gorzko płaci Ukraina. Wrzesień 1999 r. W Rosji dochodzi do zamachów na budynki mieszkalne. Ginie blisko 300 osób. Władze Rosji, z premierem Władimirem Putinem, oskarżyły separatystów czeczeńskich, kilka dni później Rosja rozpoczęła wojnę w Dagestanie. To pierwszy dzwonek alarmowy. Kolejny, który Zachód już zauważa, ale ignoruje, to słynne wystąpienie Putina na monachijskiej konferencji bezpieczeństwa. Rok 2007. Stany Zjednoczone dokonują ekspansji poza swoje narodowe granice, prawie w każdej dziedzinie, gospodarczej, politycznej, nawet humanitarnej. Jedno państwo narzuca swoją politykę innym. Taka retoryka po raz pierwszy od czasów zimnej wojny. Od tej pory już stały element rosyjskiej polityki. Świat, w tym ówczesny rząd Donalda Tuska, lekceważył zagrożenie. W Rosji trwa kampania wyborcza. Z naszego doświadczenia wiemy, że to, co się mówi w kampanii wyborczej, przeważnie nadinterpretowuje to, co potem się robi. To, co Putin robi jasno wskazuje, to wojna z Zachodem. Przy współudziale Zachodu. Mimo ostrzeżeń Niemcy wspólnie z Rosją budują gazociąg Nord Stream 1. Putin doszedł do wniosku, że nie ma się z kim liczyć, że Zachód zawsze będzie ustępował po pierwsze przed wysokimi cenami ropy naftowej i gazu, po drugie przed zdecydowanymi działaniami Moskwy, no i niestety wszyscy do spółki wyhodowali potwora. Szybko objawił prawdziwą twarz. Rok 2008. Inwazja na Gruzję. To już nie ostrzeżenie. Putin realizuje swój plan. Kiedy w 2014 roku Rosja atakuje Ukrainę, anektuje Krym i okupuje Donbas, Zachód ogranicza się do protestów i symbolicznych sankcji. Po czym buduje kolejną nitkę Nord Stream. Zachód Europy się kompletnie nie sprawdził, to właśnie kraje wiodące UE Niemcy i Francja prowadziły politykę udawania, że Putin jest kimś innym, niż jest. Wielu nie bezinteresownie. Lukratywne stanowiska w rosyjskich spółkach energetycznych dostali m.in. byli kanclerze Niemiec i Austrii, byli premierzy Finlandii, Francji, a także byli szefowie dyplomacji największych unijnych państw. Putin nie może mieć złudzeń, kto w tym tańcu prowadzi. Dziś, gdy atakuje Ukrainę, bez skrupułów straszy Zachód bronią atomową. Ktokolwiek próbowałby nas powstrzymać i stwarzać zagrożenie dla naszego kraju, dla naszego narodu, powinien wiedzieć, że reakcja Rosji będzie natychmiastowa. Jesteśmy gotowi na wszystko. To, że dzisiaj Putin jest agresorem, na którego patrzy z przerażeniem cały świat, wynika z faktu, że przez wiele lat tolerowaliśmy nieskrywane przez Putina ambicje imperialne i mocarstwowe. Dziś pytamy, jakie jeszcze będą tego koszty. Każdy uchodźca z Ukrainy znajdzie w Polsce schronienie - zapewnił szef MSWiA. Przy granicy powstało 9 punktów, do których mogą zgłaszać się uciekający przed wojną. Polska jest solidarna z Ukrainą. W województwie podkarpackim, przy granicy polsko-ukraińskiej, działają cztery punkty recepcyjne. W Korczowej tuż obok takiego punktu jest Mariusz Mendycki. Powiedz, czy widać zwiększony ruch na granicy oraz jak działają punkty recepcyjne? Sytuacja póki co jest spokojna, ale dynamiczna. W każdej chwili możemy mieć do czynienia z falą uchodźców. Jesteśmy na to przygotowani. Dworzec z Przemyślu i pociąg z uchodźcami z Kijowa. To polsko-ukraińskie przejście w Dorohusku. Niektórzy zdążyli tu dojechać, zanim Rosja zaatakowała ich kraj. Wyjechaliśmy z Kijowa na godzinę przed atakiem. Dużo ludzi do was ucieka, panika duża. Ci, którzy mają w Polsce rodziny i przyjaciół, zatrzymają się u nich. Pozostali mogą liczyć na wsparcie polskiego państwa. Ta pomoc obejmie zarówno kwestie związane z pomocą prawną, z kwestią zalegalizowania swojego pobytu tutaj. Powstało dziewięć punktów recepcyjnych przy granicy z Ukrainą, gdzie uchodźcy znajdą pomoc. Każdy, kto będzie uciekał przed bombami, przed rakietami rosyjskimi, przed karabinami rosyjskimi, będzie mógł liczyć na wsparcie państwa polskiego. Ruszyła już zbiórka Caritas dla Ukrainy. Każdy może pomóc, wysyłając SMS na numer 72052 o treści "Ukraina". One będą pozwalały na zakup sprzętu, na zakup śpiworów, tych rzeczy, które będą potrzebne osobom uciekającym, osobom, które straciły dach nad głową, ale też będą wspierały pomoc psychologiczną dla dzieci, które nie rozumieją, co się dzieje. Proszę wszystkich wierzących ludzi dobrej woli o otwartą postawę wobec potrzebujących schronienia. W pomoc włączył się Polski Czerwony Krzyż i Polska Misja Medyczna. W najbliższych dniach na Ukrainę trafią najbardziej potrzebne środki pierwszej pomocy medycznej, których brakuje w strefach konfliktu. Resort zdrowia zabezpieczył miejsca w 120 polskich szpitalach. Przygotowujemy pociąg, który będzie mógł przewieźć rannych z granicy polsko-ukraińskiej do Polski. Ten pociąg zapewni opiekę blisko 200 osobom. Narodowy Bank Polski zadeklarował wsparcie dla Ukrainy w wysokości nawet 4 mld zł. Od rana przed ambasadą Rosji w Warszawie zbierali się ludzie. Chcę wesprzeć walkę o wolność Ukrainy. To jest w ogóle nie do pojęcia, jak na wolne państwo, dzisiaj, w XXI wieku, idzie atak wojenny. To Gdańsk i protest przed konsulatem Rosji. My prosimy o pomoc NATO, bo Ukrainie nie wystarczy sił. Każdy Ukrainiec jest już zmęczony przez tę wojnę, która u nas idzie przez ostatnie 8 lat. Ale wielu z nich wsiadało dziś w Warszawie do autokarów i jechało na Wschód. W związku z rozpoczęciem przez Rosję inwazji na Ukrainę TVP zmienia ramówkę, o czym poinformował prezes TVP. W związku z bandycką napaścią Rosji na Ukrainę odwołaliśmy dzisiejszą galę ramówkową. Dziękuję państwu za dziś i życzę wszystkim, w szczególności naszym sąsiadom z Ukrainy, jak najbardziej spokojnego wieczoru. Za chwilę orędzie prezydenta Andrzeja Dudy. Szanowni państwo. Dziś nad ranem wojska rosyjskie rozpoczęły zbrojną agresję przeciwko naszemu sąsiadowi. Niepodległej, suwerennej Ukrainie. Decyzją Władimira Putina w Europie rozpętana została wojna. Oznacza ona niezliczone tragedie, śmierć i zniszczenie. Nikt nie zna tego lepiej od Polaków, tak ciężko doświadczonych przez wojnę i agresję. Nasi sąsiedzi Ukraińcy 