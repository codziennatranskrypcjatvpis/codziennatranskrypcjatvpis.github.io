Dobry wieczór, Edyta Lewandowska. Witam państwa i zapraszam na główne wydanie Wiadomości. Dziś rano odszedł papież senior Benedykt XVI. Miał 95 lat, w Watykanie spędził 41, w tym 8 jako następca św. Piotra. Do Watykanu przybywają telewizje z całego świata i tłumy wiernych. Na miejscu jest Magdalena Wolińska-Riedi. Jak będą wyglądać najbliższe dni i sama ceremonia pogrzebowa papieża Benedykta? Smutno tutaj. To na pewno koniec pewnej epoki. Ciało Benedykta XVI pozostanie w jego domu w Ogrodach Watykańskich do poniedziałku. Wtedy przez 3 dni będzie wystawiony w bazylice watykańskiej. W W czwartek 5 stycznia pogrzeb. Po raz pierwszy w historii pod przewodnictwem panującego papieża. Na placu pożegna swojego poprzednika. Odszedł, jak żył przez ostatnie 10 lat, w ciszy klasztoru Ogrodów Watykańskich. Pozostawił pustkę, bo już przyzwyczailiśmy się do współistnienia 2 ludzi w bieli za Spiżową Bramą. Zakończył się okres 10 lat koegzystencji 2 papieży, których nie spodziewaliśmy się oglądać razem: papieża emerytowanego i papieża urzędującego. Trzeba powiedzieć, w serdecznym związku, wzajemnym szacunku i przyjaźni. Franciszek odwiedzał go często i to on w środę powiedział światu, że Benedykt jest bardzo chory. A dziś jego myśli płynęły ku zmarłemu poprzednikowi. Ze wzruszeniem wspominamy jego, tak szlachetną i życzliwą osobę. I czujemy w naszych sercach wielką wdzięczność: wdzięczność Bogu za to, że dał go Kościołowi i światu, wdzięczność za całe dobro, jakie uczynił, a przede wszystkim za świadectwo wiary i modlitwy, zwłaszcza w tych ostatnich latach życia po rezygnacji. Benedykt pragnął, by pogrzeb odbył się w znaku absolutnej prostoty. Takiej, jaka wyróżniała go od zawsze. Był wspaniałym skromnym człowiekiem, gdy tu mieszkał, podwoziłem go samochodem, przynosiłem mu gazetę, zawsze gdy wchodziłem do niego do mieszkania, pobrzmiewała muzyka, jak grał na fortepianie. Pogrzeb na pewno przyciągnie wzrok całego świata. Bo pierwszy raz w dziejach uroczystościom pogrzebowym swego poprzednika będzie przewodniczył urzędujący papież, a po pogrzebie - także po raz pierwszy - nie będziemy świadkami kolejnego konklawe. Benedykt XVI spocznie w Grotach Watykańskich, a do trumny zostanie włożona grudka ziemi z jego stron, z Bawarii, którą pomimo 41 lat spędzonych w Watykanie zawsze nosił w sercu. Przyjaciel papieża Polaka. Przyjaciel Polski i przyjaciel Polaków - tak o Benedykcie XVI mówią jego współpracownicy. Polskę odwiedził już na początku swojego pontyfikatu. I była to wizyta, która przeszła do historii. Najbliższy współpracownik Jana Pawła II. Bardzo blisko związany z Polską i Polakami. Dlatego rok po wyborze na papieża ogłosił: Udaję się już jutro z pielgrzymką do waszej ojczyzny. W maju 2006 roku odwiedził Warszawę, Częstochowę, Wadowice, Kalwarię Zebrzydowską, Oświęcim i Kraków - śladami Jana Pawła II. Aż 300 tys. wiernych wzięło udział we mszy świętej na placu Piłsudskiego w Warszawie. Do historii przeszła także wizyta papieża z Niemiec w Auschwitz - w byłym niemieckim obozie koncentracyjnym. Wydarzeniem, które do dziś wielu Polaków wspomina ze wzruszeniem, było spotkanie Benedykta z młodzieżą na krakowskich Błoniach. Widać było, że ten papież mimo swojego wieku, osiemdziesiątki przecież już wtedy, mimo tych ograniczeń fizycznych, mimo charakteru takiego zamkniętego, jednocześnie potrafił ciepły, bliski dialog nawiązywać. Jego szczególna sympatia do Polaków nie dziwi, bo przez dekady kardynał Ratzinger był najbliższym współpracownikiem Jana Pawła II. Można powiedzieć, że to właśnie Jan Paweł II "wymyślił" sobie, że arcybiskup Monachium będzie prefektem Kongregacji Nauki i Wiary, jednej z najważniejszych w Watykanie. Świat utracił jednego z najwybitniejszych teologów - napisał prezydent Andrzej Duda. Papieża emeryta żegna też premier. Specjalny komunikat wydał zarząd TVP. Zarząd TVP z wielkim smutkiem i żalem Kościół w Polsce o nim pamięta. Cały episkopat zbiera się 7 stycznia w Świątyni Opatrzności o 12.00 na mszy świętej dziękczynnej za życie i dzieło tego zmarłego papieża. Papieża, który kochał Polskę i Polaków. Z wzajemnością. Tytan intelektu, jedna z najważniejszych postaci życia intelektualnego XX wieku. Tak o Benedykcie XVI wypowiadają się nie tylko katolicy. Joseph Ratzinger jako profesor, wykładowca i przez ponad 20 lat prefekt Kongregacji Nauki i Wiary stał się dla jednych autorytetem, a dla innych celem broniącym doktryny Kościoła. Przez długie lata pontyfikatu Jana Pawła II, a później podczas własnego, ten skromny, łagodny, ujmujący człowiek był tarczą Kościoła. Był jedną z najważniejszych postaci życia intelektualnego XX wieku. Uczył nas, jak łączyć duchowość z rozumowaniem. Wiarą i rozumem bronił doktryny i nauczania w kwestiach teologii, dialogu międzyreligijnego, planowania poczęć, ideologii LGBT. Siła i przywiązanie do Kościoła przyniosły mu wrogów i miano "panzer kardinal". Ponieważ w wielu kwestiach zasadniczych, elementarnych nie było pola manewru, żeby zmieniać dogmaty, nazwano go żelaznym, nieprzejednanym kardynałem. Jako prefekt Kongregacji Nauki i Wiary dyscyplinował duchownych, szczególnie z Ameryki Południowej, którzy głosili tzw. teologię wyzwolenia. Doceniał bardzo przywiązanie do depozytu wiary, do tradycji, że Kościół nie może odrywać się od swojej przeszłości. Bycie nieprzejednanym w miłości do Chrystusa i jego nauk nie przeszkadzało mu zachować pokornej postawy. Módlcie się za mnie, abym nauczył się coraz mocniej kochać Święty Kościół Boży, was, każdego z osobna i wszystkich razem. W swych niezliczonych publikacjach i wystąpieniach podkreślał, Próby wyrzucenia Chrystusa z chrześcijaństwa stały się największym problemem Kościoła. Nie był zwolennikiem multikulturalizmu i bezrefleksyjnego podejścia do innych religii. Wskaż mi, co nowego wniósł Mahomet. Znajdziesz jedynie to, co złe i nieludzkie, choćby to, że nakazał szerzyć mieczem wiarę, którą głosił. Choć te słowa to średniowieczny cytat, wywołały w 2006 roku burzę. Ale Benedykt XVI, któremu udało się prowadzić szczery dialog ze światem islamu, nie bał się wyrażać własnego zdania. Przestrzegał przed bezrefleksyjnym otwieraniem wspólnoty europejskiej na kraje o tradycji muzułmańskiej. Dbał o Kościół, pozostawiając po sobie intelektualny testament, który na gruncie nauki prowadzi do Boga. Wojna, pandemia i związany z nimi światowy kryzys gospodarczy nie powstrzymały polskich ambicji gospodarczych i politycznych. Ostatnie 12 miesięcy pokazały, że Polska z jednej strony staje się coraz ważniejszym graczem na arenie międzynarodowej, z drugiej potrafi zadbać o bezpieczeństwo finansowe polskich rodzin. Rok 2022 upłynął przede wszystkim pod znakiem zbrodniczej agresji Rosji na Ukrainę. Polska jako jedno z pierwszych państw na świecie zaangażowała się w pomoc militarną, humanitarną i dyplomatyczną. Tocząca się tuż za naszą granicą wojna napędziła światowy kryzys. Polska jako pierwsza wdrożyła największe tarcze antyinflacyjne. Nasza tarcza antyinflacyjna - zgodnie z informacjami, które otrzymałem od ekonomistów - jest najbardziej rozbudowana i najbardziej wielopunktowa w porównaniu do wszystkich krajów UE. Mimo pandemii, wojny na Ukrainie i światowego kryzysu Polska od 2,5 roku może się pochwalić jednym z najwyższych wzrostów gospodarczych w Europie. We wszystkich tych miernikach jesteśmy najlepsi na tle krajów z Zachodu, lepsi od Niemiec, od Holandii. Mijający rok przyniósł też strategiczne dla bezpieczeństwa Polski inwestycje - przekop Mierzei Wiślanej, gazociąg Baltic Pipe. Odparliśmy też napływ nielegalnej masowej imigracji przez granicę białoruską, przyjmując jednocześnie miliony prawdziwych uchodźców z Ukrainy. Mimo to poziom życia nie spadł, nie wzrosło bezrobocie i jedynym naszym problemem jest w tej chwili inflacja, która zaczęła wreszcie spadać. To nie wszystko. Mimo kryzysu rząd znalazł pieniądze na rekordowy wzrost wydatków na obronność i zakupy najnowocześniejszego sprzętu wojskowego z najwyższej półki. Polska wyrasta na jedną z największych potęg militarnych NATO. Polska naprawdę manifestuje dużą odporność i skuteczność w działaniu, co przez wielu malkontentów może nie jest dostrzegane, tym niemniej to są fakty. W nadchodzącym roku zainwestujemy w obronność jeszcze więcej - blisko 100 mld zł. 1 osoba zginęła, a około 30 zostało rannych w wyniku kolejnego rosyjskiego ataku rakietowego. Na Kijów i inne ukraińskie miasta Rosjanie wystrzelili 20 rakiet i co najmniej 10 dronów kamikadze. W wielu regionach Ukraińcy przywitają więc Nowy Rok przy blasku świec i bez ogrzewania. W poprzednich latach większość mieszkańców Kijowa witało Nowy Rok na placu Sofijskim, jednak w tym roku jest to niemożliwe, przede wszystkim ze względu na godzinę policyjną. To oznacza, że nie ma żadnych imprez plenerowych, nie ma też żadnych wydarzeń zamkniętych jak bale noworoczne czy różnego rodzaju wydarzenia w klubach czy restauracjach, dlatego ogromna część mieszkańców, nie tylko Kijowa, ale Ukrainy, przywita Nowy Rok w towarzystwie swoich rodzin, bliskich i przyjaciół. Policja przypomina, że jeżeli np. w Kijowie ktoś zostanie po godzinie 23.00 zatrzymany na ulicy i nie będzie mieć specjalnej przepustki, to Nowy Rok przywita na komisariacie. Jednocześnie funkcjonariusze przypominają, że obowiązuje całkowity zakaz korzystania z pirotechniki, ale fajerwerki będzie można odpalić, kiedy Ukraina wygra wojnę. To miał być rok odbicia po pandemicznym zastoju i spowolnieniu. Władimir Putin miał jednak inny plan na 2022 r. i chociaż nic z tego nie poszło po myśli Kremla, i tak wstrząsnęło globem. Odchodzący 2022 był rokiem wielkich konfliktów, głośnych pożegnań i walki o lepsze jutro. 24 lutego - nowa, jak się okaże, globalna rzeczywistość. Jeszcze wtedy mało kto zdaje sobie sprawę z konsekwencji, jakie dla świata oznacza współczesny rosyjski imperializm. Rosja nikczemnie i samobójczo zaatakowała rano nasze państwo. Wojna na Ukrainie przybiera nieoczekiwany obrót. Wbrew twierdzeniom ekspertów i analityków z całego świata Ukraińcy stawiają zaciekły opór. Rosjanie pokazują swoją prawdziwą twarz. Nie mamy prądu, nie mamy co jeść, nie mamy lekarstw, nie mamy nic. To, co dla Ukrainy jest koszmarem wojny, dla reszty świata jest wstępem do największego kryzysu gospodarczego i energetycznego od lat. Zakłócenie łańcuchów dostaw i eksportu ukraińskiego zboża. Do tego sankcje na rosyjskie gaz i ropę. Takie sytuacje jak koronawirus czy obecna wojna Rosji z Ukrainą powodują zaburzenia, jeśli chodzi o dostawy z tych państw i rożne kryzysy w państwach - odbiorcach. W obliczu wojny w Europie do gry włączyły się Chiny, nie wspierając na szczęście otwarcie Rosji, ale rozgrywając kartę Tajwanu i przyglądając się bacznie działaniom Waszyngtonu. My uważamy, że Chiny wspierają Rosję w tym konflikcie, Społeczne protesty rozlewały się w USA, targanych największymi od lat strzelaninami, w Iranie, gdzie na ulice wyszli młodzi ludzie, głównie kobiety, sprzeciwiający się reżimowi, i w Chinach, w pierwszych od lat masowych protestach - przeciw restrykcjom pandemicznym. To był historyczny rok dla pozycji Polski - nie tylko w Europie, ale i na świecie. Polska i Polacy stanęli na wysokości zadania. Z jednej strony było i jest morze pomocy humanitarnej. Z drugiej - sprawna dyplomacja i ani chwili zawahania. Pomoc humanitarna. Symbol naszego wsparcia dla Ukrainy. Ja nie wiem, kto mógłby zrobić więcej od Polaków i dlatego jestem im niezwykle wdzięczny. Powtarzał tak nie raz prezydent Ukrainy. Ale nie tylko on. Takie wyrazy uznania płyną z wielu części świata. Także zza oceanu. Polska jest teraz wiodącym krajem, który odpowiada na kryzys humanitarny. Okazaliście hojność, przywództwo i zdecydowanie. Z jednej strony pomoc humanitarna. Do tego dyplomacja. Polska nigdy nie zostawi Ukrainy samej. OKLASKI Dyplomacja na najwyższych szczeblach. Jeszcze przed rosyjską inwazją. I już po jej rozpoczęciu. Zorganizować z jednej strony wsparcie finansowe dla Ukrainy, a z drugiej jak najbardziej dotkliwe sankcje na Rosję. Wszystko złożyło się w całość: Polskę okrzyknięto europejskim liderem. Polska jest takim liderem, jeśli chodzi o współpracę transatlantycką, jest takim fundamentem tej współpracy na osi Waszyngton - Europa. Wcześniej tę rolę pełniły Niemcy. Do tego Francja. Ale pociski spadające na Ukrainę... zmieniły wszystko. Ten głos Polski jest słuchany, słyszany i ma on olbrzymią wartość w polityce międzynarodowej. Zaczynają widzieć w Polsce to państwo, które byłoby skłonne wspomóc ich w przypadku inwazji, chociażby ze strony Rosji, a nie widzą już tego poparcia w Niemczech czy we Francji. Ta wojna stała się też egzaminem. Polska go zdała. Czego nie można powiedzieć o wszystkich. PKN Orlen ostatecznie kończy umowę na dostawy rosyjskiej ropy - dotychczasowa wygasa dziś i nie zostanie przedłużona. Koniec roku to także mocna obniżka cen hurtowych benzyny i oleju napędowego przez polskiego giganta energetycznego. Wyraźna obniżka cen paliw w hurcie przez Orlen to dobra informacja dla kierowców. Pozwoli zniwelować skutki powrotu stawki VAT do poziomu sprzed tarczy antyinflacyjnej, czego domagała się Komisja Europejska. Unia Europejska powiedziała bardzo prosto, że Polska musi podnieść stawkę podatku VAT z 8% do 23%. Polska miała najniższy VAT na paliwo w Unii, ale Bruksela groziła za to wszczęciem procedury naruszeniowej. Prezes Orlenu poinformował o innej ważnej decyzji koncernu - ostatecznym zakończeniu umowy na zakup ropy z Rosją. W styczniu wygasa kontrakt długoterminowy Orlenu na rosyjską ropę, którego nie przedłużymy. W efekcie około 90% przerabianej ropy będzie spoza Rosji. Władimir Putin i reżim rosyjski nie będzie mógł używać ropy jako narzędzia nacisku gospodarczego na Polskę i inne kraje UE. Podobnie jak w przypadku gazu Polska ma obecnie zapewnione bezpieczne dostawy z innych kierunków niż Rosja. Orlen ściśle współpracuje ze światowym gigantem, czyli koncernem Aramco. W Wiadomościach ze studia w Warszawie to wszystko, ale już teraz Michał Adamczyk i Wiadomości sylwestrowe z Zakopanego. Dobry wieczór państwu. Zakopane czeka, czeka Polska na szaleństwo sylwestrowej nocy. Punktualnie o 20.00 na tej scenie pojawią się pierwsi artyści i rozpocznie się Sylwester Marzeń z Dwójką, największa impreza plenerowa w ostatnim dniu roku, która trwać będzie aż 5 godzin. Połączmy się z Maciejem Sawickim. Czy wiemy, jak wiele osób przyjechało specjalnie do Zakopanego, na Sylwestra Marzeń, by tu powitać Nowy Rok? To będzie rewia gwiazd. Moc atrakcji. Zostały ostatnie minuty. Jak ostatnie odliczanie, to tylko na Krupówkach! Kompozytor, tancerz i fenomenalny wokalista. Radek Liszewski w tym roku przygotował coś specjalnie dla państwa - widzów TVP. Z Marcinem Millerem zrobiliśmy wspólną piosenkę. Specjalnie trochę ją przetrzymywaliśmy w szufladzie, by mogła ona wybrzmieć w pełnej okazałości. Tutaj, na Sylwestrze Marzeń w Zakopanem, dzisiaj na Sylwestrze Marzeń, po życzeniach, gdy przywitamy Nowy Rok, zagramy wspólnie duet. Sylwester Marzeń zaspokoi różne gusta. Będą różne rytmy. Różne style. I różne gatunki muzyczne. Wszystko na jednej sylwestrowej scenie. Każdy czeka tu na swoją ulubioną gwiazdę. Pewnie, że tak, są różne gatunki muzyczne, więc każdy znajdzie coś dla siebie. Sylwester marzeń to dobra zabawa i dobra muzyka. Fajni ludzie! Super! Tego po prostu nie można przegapić. To trzeba zobaczyć! Bo każdy ma swojego Sylwestra Marzeń! Ja powiem! W Zakopanem fajnie by było być na sylwestra całą rodziną. Tak! Całą rodziną, to jest taki mój wymarzony sylwester, jak sobie pomyślę, bo budujemy sobie tam dom. Zakochaliśmy się w Zakopanem. Sylwester Marzeń z Dwójką. Już za chwilę. Już za moment. Energia pod sceną jest zawsze taka sama, ludzie są niesamowici. Tak witamy rok, mamy fajnych wykonawców i bardzo dobrą muzykę. Już po raz 6. TVP Polska zaprasza na Sylwestra Marzeń do Zakopanego. Od kiedy zimowa stolica Polski stała się też stolicą sylwestrowej zabawy, co roku przyciąga dziesiątki tysięcy gości i kolejne miliony przed telewizory. Bo Sylwester Marzeń z Dwójką to już od lat marka, która gwarantuje najlepszą zabawę. Tu wejście w Nowy Rok jest zawsze z przytupem. Największe gwiazdy, największa scena, niezwykłe aranżacje, stroje sprawiają, że pod Giewont przybywają tłumy. Klimat jest taki, że naprawdę impreza będzie super, już się nie mogę doczekać. Chcemy te wszystkie gwiazdy na żywo zobaczyć, a ja, tak szczerze mówiąc, w tym moim starszym wieku będę po raz pierwszy na żywo taki koncert oglądać, więc bardzo się cieszę. Sylwester Marzeń z Dwójką, to jest najlepsze. Się zaraziliśmy tym sylwestrem i tradycyjnie 2. raz jesteśmy. Jest to widowisko na najwyższym światowym poziomie. Z polskimi i zagranicznymi gwiazdami, największymi przebojami. Zakopane! Volare! Ja pamiętam nasz pierwszy koncert w Zakopanem, Artyści i publiczność czekają na niego cały rok. ŚPIEWA: Przez twe oczy zielone... Zakopane ma w sobie coś absolutnie magicznego i publiczność, która tutaj jest, ta piękna scena i energia, i wspaniali tancerze. Cała impreza jest naprawdę znakomita. Co roku przyciąga na Dolną Równię Krupową nawet 100 tys. osób i miliony przed telewizory. Od kiedy razem z Dwójką witaliśmy 1. raz rok 2017, TVP co roku deklasuje konkurencję. Państwo najchętniej wybierają zabawę z Sylwestrem Marzeń. Jeśli ktoś raz włączy Sylwestra Marzeń z Dwójką, będzie z nami zawsze, więc jeśli ktoś to zrobi pierwszy raz, to przyszykować się proszę na wyjątkową zabawę. To już ostatnie chwile do największej i najlepszej imprezy sylwestrowej w Europie. Różnorodna muzyka, ponad 30 wykonawców, imponujące efekty świetlne, moc atrakcji gwarantowana. A supergwiazdą tegorocznego Sylwestra Marzeń będzie amerykański zespół Black Eyed Peas. Połączmy się z Adrianem Boreckim, który jest tuż przy scenie. Powiedz, co za chwilę będzie się tam działo? Kto rozpocznie Sylwestra Marzeń? Będą największe hity i największe gwiazdy. Najwięcej emocji wzbudza występ zespołu Black Eyed Peas. ŚPIEWA: Don't you worry. Już za chwilę przywitamy Nowy Rok z Sylwestrem Marzeń z Dwójką wraz z amerykańskim superzespołem Black Eyed Peas. Na pewno będzie to dobry czas, dobra energia, dobrze wprowadzimy wszystkich w Nowy Rok, chcemy wykorzystać tą energię, którą mamy, którą zebraliśmy przez ten cały rok i po prostu przekazać innym, aby 2023 był fantastyczny. ŚPIEWA: Where is the love? Będą same największe hity! Na pewno zagramy kilka znanych hitów i kilka nowych. Przejdziemy przez całą nasza dyskografię na tyle, ile będzie to możliwe. ŚPIEW: Let's get it started. Z Black Eyed Peas zaśpiewa również Sara James. To jest absolutnie fenomenalna dziewczyna, ma wspaniały talent, pełna energii, zmotywowana. Spotkałem się z całą jej rodziną i to było piękne, że jest bohaterką, który tak reprezentuje swój kraj. Dlatego absolutnie wszyscy... Godzina 20.00, odpalajcie telewizyjną Dwójkę. Sylwester w Zakopanem, widzimy się, let's get it started. ŚPIEWA "Paranoia". Każdy znajdzie coś dla siebie. Będzie nie tylko "Paranoia", to wiadomo, ale myślę, że ta impreza będzie taką "Never ending story", a więc nigdy niekończącą się historią, będzie również mały surprise ode mnie, tak że nie może was zabraknąć. Nie zabraknie najnowszych trendów z sieci. Wiadomo, jak jest Tik Tok, to będą też super taneczne trendy, a tancerze są znakomici. Miłości także będzie pod dostatkiem. Nie zabraknie również premierowych piosenek od Sławomira. Przywieźliśmy dużo dobrej muzyki, dużo dobrej energii i mam nadzieję, że państwo będziecie albo przed sceną, albo oczywiście przed telewizorami. ŚPIEWA: You're my heart, you're my soul. Te utwory zna absolutnie każdy! Wszystko w niesamowitej scenerii Zakopanego. Góry o każdej porze mają swój urok, ale w sylwestra w szczególności mają swój urok i właśnie tutaj są najlepsze imprezy, szampańskie, do białego rana. Niespodzianek będzie pod dostatkiem. Edyta Górniak na jednej scenie z synem? Proszę bardzo! Jak mój syn dorastał, nie marzyłam, żeby stanąć z nim razem na scenie, ale czego się nie robi na zaproszenie Telewizji Polskiej, to będzie dla nas bardzo duże wyzwanie, wyróżnienie, wzruszenie, to był bardzo ważny rok pod każdym względem dla nas. Ponad 30 wokalistów zaśpiewa na tej niesamowitej scenie. Dlatego absolutnie wszyscy o 20.00 włączymy telewizyjną Dwójką i razem bawimy się z Sylwestrem Marzeń. ŚPIEWA: Just can't get enough. Powoli żegnamy 2022 r. Przed nami sylwestrowa zabawa - Sylwester Marzeń w Zakopanem, który - nie mam wątpliwości - znów podbije serca naszych widzów. Niech ten przyszły rok, rok 2023 będzie dla państwa rokiem wspaniałym, rokiem wyjątkowym. Niech to będzie dobry rok dla państwa, niech to będzie dobry rok dla Polski. A na te najbliższe godziny w imieniu całej redakcji Wiadomości i całej TVP życzę państwu szampańskiej zabawy. Sylwestra Marzeń z Dwójką zaczynamy za... Trzy... Dwa... Jeden! Ta scena za chwilę zapłonie. Witamy was z Zakopanego, zimowej stolicy Polski. To najlepsza sylwestrowa impreza, jaką możecie sobie wyobrazić. Już za chwilę zatańczycie razem z największymi gwiazdami. Tylko dla was, tylko tu i tylko teraz wielkie przeboje, kultowe hity disco oraz imprezowe megaremiksy zaśpiewają gwiazdy z całego świata. Oto Sylwester Marzeń. Wspólnie odliczymy start. 5, 4, 3, 2, 1... Witamy Zakopane! Wszystkie ręce w górę! PIOSENKA "DZIEJE SIĘ" 