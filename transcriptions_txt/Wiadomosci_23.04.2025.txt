Ostrzeżenie ministra - sytuacja międzynarodowa najtrudniejsza od dekad. Pożegnanie Franciszka. Tłumy wiernych wspominają i żegnają zmarłego papieża. Giną cywile - wysłannik Trumpa pojedzie do Putina. Dominika Komarnicka. Dobry wieczór. Sejmowe expose ministra spraw zagranicznych było, jak sam mówił, najtrudniejszym z jego wystąpień, bo najtrudniejsza od dekad jest sytuacja międzynarodowa. Radosław Sikorski zapewnił, że Polska, będąc w NATO i w Unii, a także wydając prawie 5% PKB na zbrojenia, jest bezpieczna. Expose przysłuchiwał się prezydent Duda, który uznał, że wystąpienie ministra miało za dużo "wycieczek partyjnych". Coroczne expose szefa MSZ wygłaszane w obecności prezydenta, to już sejmowa tradycja. W przypadku Radosława Sikorskiego to 9. takie wystąpienie. Ale jak sam przyznał - najtrudniejsze. Z prostego powodu - sytuacja międzynarodowa jest najtrudniejsza od dekad. Z jednej strony wojna w Ukrainie, z drugiej zmiany w światowym układzie sił. Odpowiedzią na zapędy Putina musi być zjednoczona i uzbrojona Europa, w silnym sojuszu z USA - mówił szef MSZ. Nigdy więcej nie będziecie tu rządzić. Ani w Kijowie, ani w Rydze, ani Tallinie, ani w Kiszyniowie. Mówiąc o celach dyplomacji wyliczał bezpieczeństwo, suwerenność w decyzjach i przywództwo we wspólnocie. Dyplomacja jest pierwszą linią obrony RP, ale nawet najzręczniejsza dyplomacja musi być wsparta siłą. Dlatego zbroimy się. Polski budżet na obronność jest rekordowy. NATO - 1,5 bln dolarów vs. ROSJA - 145 mld dolarów. Szef MSZ wyliczał, że już dziś NATO wydaje więcej niż Rosja. Zwiększone nakłady to jeszcze większa siła odstraszania. Do tego setki mld euro do podziału z Unii. Nie chcecie tych pieniędzy? Radosław Sikorski wytykał PiS, że europosłowie tej partii głosowali przeciwko unijnej rezolucji dotyczącej polityki obronnej, w tym Tarczy Wschód. Przyjęcie tych zapisów rezolucji prowadzi do wykreowania konkurencji, alternatywy wobec NATO. To nie jest konkurencja. 23 z 27 krajów Unii należą też do NATO - przypominał minister. Po co straszycie naród? W rezolucji nie ma mowy o przekazaniu dowództwa nad polską armią lub budżetem obronnym. Kupując wspólnie możemy kupować więcej i taniej. Radosław Sikorski mówił też o uszczelnieniu wydawania wiz. Rządy Zjednoczonej Prawicy pozostawiły w polityce migracyjnej chaos, którego kulminacją była afera wizowa. To było wszystko propagandowym kłamstwem PO, a przede wszystkim problem mamy dzisiaj na granicy zachodniej. Według NIK za rządów PiS bez właściwej kontroli wydano ponad 366 tys. wiz dla obywateli państw muzułmańskich i afrykańskich. Koalicji expose się podobało, opozycji nie. W naszej ocenie to przewaga publicystyki nad polityką. Bardzo dużo o bezpieczeństwie, więc to dla mnie bardzo ważne. Silniejsza UE to silniejsze NATO i bezpieczniejsza Polska. Expose szef MSZ zakończył słowami o silnej Polsce w silnej Europie. Od tego zależy bezpieczeństwo dobrobyt i siła Polski. Cała Polska naprzód! Ostatnie słowa to hasło Rafała Trzaskowskiego. Szkoda, że padło to partyjne hasło i szkoda, że tyle razy mieliśmy dzisiaj do czynienia z politycznymi, partyjnymi wycieczkami. Uważam, że "cała Polska naprzód" to bardzo dobra motywacja dla nas wszystkich, aby wzmacniać pozycję Polski na arenie międzynarodowej. Hasło nie spodobało się też Szymonowi Hołowni. Lewica bardziej wyrozumiała. Nikt nie zabrania nikomu powiedzieć, co chce. Zdaniem prezydenta za mało było o współpracy z USA i przyszłotygodniowym szczycie Trójmorza. Niestety nie znalazł w swoim wystąpieniu miejsca, żeby wspomnieć o tym wydarzeniu. Jest to inicjatywa prezydencka. Pan prezydent wystosował zaproszenia bez uzgodnienia z rządem. I rząd nie wie, jaka ma być agenda i cel tego spotkania. Od roku na linii Pałac Prezydencki - MSZ trwał pat w sprawie ambasadorów. Tydzień temu Andrzej Duda podpisał nominację nowej ambasador przy UE. Dziękuję panu prezydentowi. Co nie zmienia faktu, że współpraca pozostaje szorstka. Prezydent i opozycja wytykają ministrowi Sikorskiemu, że swoje wystąpienie zakończył wyborczym hasłem Rafała Trzaskowskiego. I po tym poznamy, że kampania wyborcza nie zwalnia ani trochę, a kandydaci szybko wrócili do formy po świątecznej przerwie. Lider sondaży, Rafał Trzaskowski był dziś w Katowicach. Natomiast jego główny konkurent, Karol Nawrocki, zabiegał o głosy wśród mieszkańców Pomorza. Na 25 dni przed wyborami... "Mobilizacja" to słowo klucz. Większość sztabów co do minuty... Cały czas z państwem, czasy czas z wyborcami. ...ma już przygotowany plan działań do wyborów. W niedzielę planujemy olbrzymi wiec na rynku, na pl. Wolności w Poznaniu. Rafał Trzaskowski na ostatniej prostej przede wszystkich chce obudzić swoich zwolenników. Dlatego w najbliższych dniach - oprócz mniejszych miejscowości - zawita do dużych miast, gdzie on i jego partia mają wysokie poparcie. Jak zmobilizujecie własnych zwolenników, bo to, że oni są waszymi zwolennikami nie znaczy, że pójdą zagłosować 18 maja na wybory, bo będą mieli grilla, bo pójdą może popływać w jeziorze, albo pojadą gdzieś na wakacje. Będziemy prosić ich o to, że nawet jeśli pojadą gdzieś na tego grilla, albo gdzieś na wakacje, to żeby nie zapomnieli o wzięciu oświadczenia i żeby poszli jednak do komisji wyborczej. Bo stawka tych wyborów - jak przekonuje premier - wciąż jest wysoka. By dokończyć to co wydarzyło się 15 października, potrzebna jest realna zmiana w Pałacu Prezydenckim. Bardzo trudno się rządzi przy niechętnym prezydencie, przy wetach, no tak, ja się za głowę złapałem właśnie, to zablokowanie tej ustawy o mowie nienawiści. Takich rzeczy ja kompletnie nie jestem w stanie zrozumieć. Tak mówił dziś w Sejmie premier. W internecie odlicza czas i pyta "wytrzymacie"? Czy zaangażuje się w kampanię? Sam prezydent nie chciał dziś odpowiedzieć czy włączy się w kampanię Karola Nawrockiego. Gdy w Sejmie o kampanii - kampania toczy się w terenie... Rafał Trzaskowski był na Europejskim Kongresie Gospodarczym. Tu mówił o patriotyzmie gospodarczym. To odpowiedź na to co się dzieje, przede wszystkim inwestowanie we własne możliwości, we własne moce przemysłowe, ale nie tylko. Wsparcie dla przedsiębiorców, równe traktowanie firm prywatnych i państwowych. Kontrkandydat Trzaskowskiego był dziś na Mierzei Wiślanej i chwalił inwestycje za czasów PiS, w tym przekop mierzei... Przede wszystkim dają możliwość polskiej przedsiębiorczości i polskiej turystyki. To teraz twarde dane: w zeszłym roku przez Mierzeję Wiślaną przepłynęło zaledwie 35 statków towarowych z ładunkiem. Z przekopu najczęściej korzystają jednostki rekreacyjne. To taki jeden z elementów pokazania, prężenia muskułów, z których nic nie wynikało. Ale sporo kosztowało. Według raportu NIK przekop kosztował o 125% więcej niż zakładano. NIK w tej sprawie zawiadomił do prokuraturę. Polska musi być ambitna. Musi realizować takie inwestycje jak przekop Mierzei Wiślanej. Przygotowano drogę do portu w Elblągu, która kończyła się kilometr przed portem. To tak jakby budować autostradę, która kończy się w lesie. Podpisaliśmy już decyzję, która pozwala na zrealizowanie tego ostatniego kilometra jako toru podejściowego do portu w Elblągu. Bo jak słyszymy - to zagwarantuje Polsce niezależność od Rosji. O suwerenności mówił dziś też Szymon Hołownia. Na spotkaniu pod hasłem "Bezpieczna Polska". Tu musi być prezydent, który będzie partnerem premiera. Tu musi być prezydent, który będzie wiedział, że jego misją jest być prezydentem pokoju. Łączyć a nie rozwalać, a nie burzyć. Szymona Hołownię wsparł wicepremier, minister obrony narodowej. Tysiące wiernych oddają hołd zmarłemu w wielkanocny poniedziałek papieżowi Franciszkowi. W Watykanie początek uroczystości żałobnych i tam się teraz przenosimy. Dobry wieczór z Watykanu, to tutaj koncentrują się wszystkie działania związane z ostatnią drogą papieża. Dziś rano trumna w uroczystej procesji została przeniesiona ze znajdującego się nieopodal Domu Świętej Marty do Bazyliki Świętego Piotra. Wszystko odbywa się zgodnie z wolą Franciszka. A dzisiejszą ceremonię obserwował Witold Tabaka. Papieska ceremonia pogrzebowa została uaktualniona w ubiegłym roku. Jak będzie wyglądać w najbliższych godzinach i dniach? Zmiany można sprowadzić do 2 słów: minimalizm i prostota. Ciało Franciszka znajdowało się w Domu Świętej Marty, teraz zostało przeniesione, zgodnie z tradycją, do bazyliki. Trumna jest prosta, bez zdobień i nie znajduje się na katafalku. Wierni mogą oddawać cześć papieżowi. Udało nam się z nimi porozmawiać. W procesji trumna z ciałem papieża z Domu św. Marty została przeniesiona do Bazyliki św. Piotra. Wznosimy gorące błagania do Boga, naszego ojca, aby przyjął naszego zmarłego pastora do wiecznego domu i wzmocnił naszą wiarę w zmartwychwstanie. Trumna również w bazylice pozostała otwarta. Od dziś pielgrzymi z całego świata mogą oddawać hołd zmarłemu. Będą musieli stać troszkę w kolejkach, bo jak widzimy na Placu św. Piotra jest bardzo dużo wiernych, którzy chcą modlić się teraz przy papieżu Franciszku. Wierni, którzy przyszli tu z samego rana, czekali zaledwie kilkanaście, kilkadziesiąt minut. Ci, z którymi rozmawialiśmy, nie kryli wzruszenia. To było bardzo emocjonalne. Nadal płaczę. Przyszliśmy oddać mu hołd. W niedzielę pobłogosławił nas, a następnego dnia odszedł. To był szok dla nas wszystkich. Wewnątrz czuć pokorę i smutek, ale jednocześnie jest też ulga i radość, że ojciec święty już nie cierpi. Czułam radość, którą trudno wyjaśnić. Jak w styczniu, kiedy uścisnął moją rękę. To niezapomniana chwila. Drzwi bazyliki dziś i jutro będą otwarte do północy, w piątek - dzień przed pogrzebem do 19.00. Czekaliśmy jakieś 4-5 godzin i czujemy, że najlepiej będzie wrócić tu jutro, może trochę wcześniej przyjedziemy i staniemy w kolejce jeszcze raz. Na pewno wejdziemy, na pewno odstoimy swoje. Jak już jesteśmy w Rzymie, no to chcemy nam zdecydowanie pożegnać papieża. Pogrzeb w sobotę rano, dziś po południu jego szczegóły omawiali kardynałowie. W przygotowaniach istotną rolę odgrywa Polak, kardynał Stanisław Ryłko, archiprezbiter bazyliki, w której papież zostanie pochowany. Kardynałowie, nawet ci, których można spotkać w pobliżu Placu św. Piotra, nie odpowiadają na żadne pytania. Rzym i Watykan szykują się na przyjazd wiernych z całego świata. Wstępne szacunki mówią o przynajmniej 200 tysiącach osób. Żeby zagwarantować bezpieczeństwo ludziom, nasz system został już uruchomiony. W ciągu kilku godzin przyjedzie tu ponad 1000 wolontariuszy, a do soboty będą to już ponad 3 tysiące. Dziennikarze największych i tych dużo mniejszych mediów są już na miejscu. Wzmacniane są środki bezpieczeństwa - wojsko wyposażone jest np. w wyrzutnie antydronowe. Zmarłego papieża żegna cały świat. Kiedy stoję tutaj ponad dachami Rzymu, widzę zwykłych ludzi zmierzających na plac, gdzie jeszcze niedawno wśród nich był Franciszek. A teraz i oni, i ci, stojący na szczytach władzy na całym świecie, żegnają go, jako religijnego przywódcę, ale i przyjaciela, który jak każdy przyjaciel, potrafił współczuć, wspierać i po prostu być. Zmieniał Kościół, ale nie poprzez wielkie reformy, a skierowane do zwykłych ludzi słowa i gesty. Timor Wschodni, Haiti, Gaza, Nairobi - dziś wierni ze wszystkich zakątków świata za nie dziękują. Zapamiętamy jego pokorę, prostotę i to, że potrafił dotrzeć do najbardziej wykluczonych. "Módlcie się za mnie" - ten napis widnieje na obelisku w Buenos Aires. To słowa, którymi Franciszek kończył spotkania z wiernymi. Mieszkańcy jego rodzinnego miasta modlą się i wspominają. Jeszcze jako kardynała można było go spotkać w metrze, na stadionie lokalnego klubu, a także w slumsach, które często odwiedzał. Jesteśmy tutaj, na krańcu świata, a on doceniał te krańce. Podczas 12 lat pontyfikatu odbył niemal 50 pielgrzymek. W 2015 roku odwiedził Filipiny - największy katolicki kraj Azji, który 2 lata wcześniej został spustoszony przez Tajfun. Zginęły tysiące osób. To jest różaniec, który dostałam od papieża. Jedną z ofiar był syn Jenity. Jak mówi, spotkanie z papieżem nadało sens jej życiu. Wizyta papieża sprawiła, że nawróciłam się. Ale dziś czuję, że straciłam ukochaną osobę. To podczas tej pielgrzymki Franciszek dał się poznać jako "papież ekolog". W tzw. zielonej encyklice wzywał do troski o planetę. Rozumiał, że istnieją 3 relacje, które muszą zostać naprawione - relacje z Bogiem, z naszą planetą i relacje z bliźnimi. Także tymi, którzy przez wojny i biedę zmuszeni są uciekać ze swoich domów. W Meksyku na granicy z USA Franciszek nawoływał do budowania mostów, a nie murów. W szczytowym momencie kryzysu migracyjnego odwiedził wyspy Lampedusa i Lesbos - gdzie padły te słowa. Grace uciekła z Kamerunu przed wojną domową. Utknęła w strefie buforowej na Cyprze. Udało się jej ją opuścić dzięki Franciszkowi, podczas jego wizyty w Nikozji. Powiedzieli, że przyjechali z Watykanu, papież o nas słyszał i jest zainteresowany naszą sprawą. Zapytali, czy chcielibyśmy przyjechać do Włoch. Przyjechała i osobiście podziękowała papieżowi. Dziś wspominany jest też w Gazie. O zakończenie wojny modlił się do ostatnich godzin życia. Spodziewamy się, że świat przyjmie jego wezwanie, jego apele o pokój. Ostatni apel Franciszka o pokój - świat usłyszał w sobotę. Śmierć stojącego na czele Kościoła katolickiego papieża, to czas żałoby dla wszystkich członków Kościoła. Tutaj we Włoszech żałoba narodowa trwa od 22 kwietnia. Decyzją prezydenta Andrzeja Dudy dzień pogrzebu Franciszka, to czas żałoby narodowej także w naszym kraju. Jednak stratę ojca świętego ludzie w Polsce przeżywają niezależnie od decyzji polityków. Sejm... ...Senat Tak parlament uczcił minutą ciszy i modlitwą zmarłego papieża. Zmiana w stolicy apostolskiej zawsze jest poważnym wydarzeniem. Andrzej Duda ogłosił, że dzień pogrzebu Franciszka, czyli sobota, będzie dniem żałoby narodowej. Premier kontrasygnował decyzję prezydenta. Nie jest ta żałoba restrykcyjna. Jak wiecie, są tam zalecenia, mam nadzieję, że nie spowodowuje to jakiś strat czy istotnych zaburzeń. Pytanie co oznacza, że żałoba nie jest restrykcyjna - opublikowanego rozporządzenia wciąż nie ma. My w sztabie też sobie to pytanie zadajemy i będziemy szukać takich aktywności, które nie będą tej aktywności naruszać. Zasady wprowadzenia żałoby narodowej reguluje ustawa z 1980 r. o godle, barwach i hymnie RP. Zaczyna się od opuszczenia flag do połowy masztu we wszystkich urzędach, a kończy na nieorganizowaniu hucznych zbaw i imprez, meczy, koncertów, wydarzeń. I tu dochodzimy do kluczowej kwestii - te mecze czy wydarzenia może zawiesić premier lub wojewoda. Premier nie będzie wydawał oddzielnego zarządzenia w zakresie zawieszenia konkretnych imprez. A zatem specjalnego zakazu nie będzie. Mandatów też. Sami organizatorzy będą podejmowali decyzję czy imprezy będą realizowane czy nie. W rozporządzeniu najprawdopodobniej mają być kwestie sprowadzające się tylko do wprowadzenia żałoby, opuszczenia flag na masztach i informowaniu o niej w mediach. Dostaję nawet sama pytania - czy wesele może się odbyć. Tak, może się odbyć. Podobnie jak sobotnie mecze Ekstraklasy. Oprócz tego, że na wyjście zawodników zostanie zagrany hymn bez żadnej oprawy muzycznej, ani celebracji po golach, takich rzeczy nie będzie. Ale są też takie wydarzenia - które ze względu na żałobę - zostały przeniesione. W piątek, a nie w sobotę, w Gnieźnie odbędzie się uroczyste posiedzenie posłów i senatorów. Chodzi o tysięczną rocznicę koronacji Bolesława Chrobrego. Miał być również koncert w katedrze, ten koncert został odwołany, więc nieco ten plan się zmienia, natomiast w takim stopniu jak to będzie możliwe, będzie realizowany. Przeniesione zostały także warszawskie obchody Tysiąclecia Korony Polskiej. Wyjątkowy koncert, piknik historyczno-edukacyjny i pokaz dronów odbędą się w niedzielę. Żałoba jest uzasadniona, bo w Polsce miażdżąca większość to katolicy. I dla nas to wydarzenie ma bardzo duże znaczenie. Każdy powinien dostosować się do tego, do powagi tego dnia. Do Watykanu na pogrzeb papieża Franciszka polecą prezydent, marszałkowie Sejmu i Senatu oraz parlamentarzyści. Tutaj w Watykanie, Bazylika św. Piotra jest otwarta dziś do północy, a także jutro i w piątek, aby wszyscy, którzy chcą osobiście pożegnać zmarłego papieża, mogli to zrobić. Teraz oddaję głos do Warszawy. Dominiko. To niestety stały już schemat: gdy amerykański wysłannik ma polecieć do Moskwy na rozmowy z Putinem, Rosja przeprowadza zmasowany atak dronów na ukraińskich cywilów. Tym razem, nad ranem w miejscowości Marganiec dron uderzył w miejski autobus. Zginęło 9 osób, 40 zostało rannych. O tym, czy zapowiedzi pokojowych rozmów mają jeszcze sens - Klaudia Kocimska. Marganiec na wschodzie Ukrainy. Rosyjskie drony uderzyły w autobus wiozący ludzi do pracy. 9 osób zginęło, a 40 zostało rannych. Był głośny wybuch. Myślałam, że opona pękła. Siedziałam za kierowcą. W końcu zdałam sobie sprawę, co się stało. Byłam w szoku. Uciekaliśmy przez okna. Odessa pod ostrzałem jest już drugą dobę. Znów atakowane są cele cywilne - biura, domy, samochody i infrastruktura krytyczna. W Charkowie dron uderzył w środku miasta w jadący samochód. Dziś w Londynie miała ruszyć kolejna runda rozmów pokojowych na wysokim szczeblu. W brytyjskiej stolicy mieli pojawić się szefowie dyplomacji z USA, Wielkiej Brytanii, Francji i Niemiec żeby rozmawiać z Ukraińcami o warunkach planu pokojowego. Ranga rozmów jednak spadła. Spotkanie w Londynie się odbędzie, ale sekretarz Marco Rubio nie będzie obecny. Chodzi o kwestie logistyczne w jego harmonogramie. Za tym mętnym tłumaczeniem stoi twarda postawa prezydenta Zełenskiego wobec kwestii Krymu, która to ma być częścią amerykańskiej propozycji pokojowej. Ukraina prawnie nie uznaje okupacji Krymu. Nie ma o czym mówić. To jest poza naszą konstytucją. To nasze terytorium. To stwierdzenie jest bardzo szkodliwe dla negocjacji pokojowych z Rosją, ponieważ Krym został utracony wiele lat temu pod auspicjami prezydenta Baracka Husseina Obamy Biały Dom potwierdził mimo to, że kolejny raz dojdzie do spotkania dwustronnego w Moskwie. Znów czujemy, że zmierzamy we właściwym kierunku. Specjalny wysłannik Steve Witkoff ponownie uda się do Rosji pod koniec tygodnia, aby kontynuować rozmowy z Władimirem Putinem. Waszyngton wysyła też kolejny sygnał zniecierpliwienia przeciągającymi się negocjacjami i sugeruje, że amerykańska propozycja zawiera zrzeczenie się określonych terytoriów. Daliśmy bardzo wyraźną propozycję zarówno Rosjanom, jak i Ukraińcom. Nadszedł czas, aby albo powiedzieli "tak", albo USA wycofały się z tego procesu. Ale na pokój za wszelką cenę zgody Ukraińców nie będzie. Inny będzie mediatorem. USA nie są jedyną możliwą opcją. Na dodatek, administracja Trumpa rezygnuje ze ścigania rosyjskich zbrodni w Ukrainie. Co dalej z aresztem dla Dariusza Mateckiego? Poseł PiS będzie mógł wyjść na wolność, jeśli wpłaci pół miliona złotych poręczenia. Taką decyzję podjął Sąd Okręgowy w Warszawie po rozpatrzeniu zażalenia obrońców i utrzymał w mocy postanowienie sądu pierwszej instancji o areszcie tymczasowym. Sąd zdecydował, że areszt może zostać zamieniony na dozór policji i zakaz opuszczania kraju, ale pod warunkiem wpłaty poręczenia do 6 maja. Obrońcy posła poinformowali, że wyznaczona kwota jest możliwa do zapłaty. Za tydzień sąd będzie z kolei rozpatrywał wniosek prokuratury o przedłużenie aresztu o miesiąc. Poseł PiS przebywa w areszcie śledczym w Radomiu. Został zatrzymany przez ABW na początku marca. Prokurator postawił mu 6 zarzutów. Dotyczą udziału w ustawianiu konkursów na dotacje z Funduszu Sprawiedliwości i przywłaszczenia ponad 16 mln zł z tych dotacji, a także prania brudnych pieniędzy. Matecki był też fikcyjnie zatrudniony w Lasach Państwowych. Grozi mu do 10 lat więzienia. Pędzili ponad 60 km/h, bez kasków. A to prosta droga do tragedii. I właśnie do niej doszło. 17-letnia Zuzia nie miała szans. Mimo wysiłku lekarzy nie przeżyła upadku z rozpędzonej hulajnogi. Czy da się okiełznać brawurę młodych ludzi jeżdżących na elektrykach? Przydwórz w Kujawsko-Pomorskiem. Tu nastąpił tragiczny finał przejażdżki dwójki nastolatków hulajnogą elektryczną. Na łuku drogi stracili nad nią panowanie. Oboje doznali poważnych obrażeń głowy. Bo nie mieli kasków. 17-latka zmarła. 15-latek wciąż jest w szpitalu. Prowadzone jest śledztwo przez prokuraturę rejonową w Wąbrzeźnie mające na celu ustalenie, kto faktycznie w chwili zdarzenia kierował tą hulajnogą, z jaką prędkością się mogli poruszać w chwili tego zdarzenia. Wstępnie ustalono, że pędzili nawet 60 km/h - trzy razy szybciej, niż pozwalają na to przepisy. I nie powinni jechać razem jedną hulajnogą. Mam w podobnym wieku dziecko i do tej samej szkoły chodzi, więc naprawdę jest to takie trochę ku przestrodze. Ja sam to przeżyłem, proszę pana. Uderzył mnie hulajnogą i zwiał. Podobnie było w Lublinie. Ten mężczyzna, jadąc chodnikiem, potrącił 13-latkę i uciekł. Jest poszukiwany przez policję. Dziewczynka z obrażeniami ciała trafiła do dziecięcego szpitala w Lublinie. Wiemy, że w tym szpitalu przebywa do dnia dzisiejszego. Wypadków z udziałem elektrycznych hulajnóg przybywa. W zeszłym roku było ich ponad 370. To o ponad 100 więcej niż rok wcześniej. Więcej osób odniosło obrażenia, choć liczba ofiar śmiertelnych pozostała na tym samym poziomie. Najczęstszą przyczyną wypadków jest zbyt szybka jazda. Szybko i nie zwracają uwagi na innych użytkowników ruchu. Wariatów nie brakuje, z tym trzeba zrobić porządek. Apelujemy o to, żeby pamiętać, że na drodze jest miejsce dla wszystkich, nie jesteśmy jedynymi użytkownikami drogi. Co do zasady e-hulajnogą można poruszać się po ścieżkach rowerowych z prędkością do 20 km/h. Jeśli ścieżki nie ma, można korzystać z jezdni - ale tylko ze spowolnionym ruchem samochodowym. W innym przypadku zostaje chodnik. Tam jednak można jechać nie szybciej niż poruszają się piesi. Do tych ograniczeń jednak mało kto się stosuje, także kandydat na prezydenta. Problem w tym, że jeszcze nie wszyscy znamy te przepisy, a przede wszystkim nie wiemy, jakie są konsekwencje niestosowania się do przepisów ruchu drogowego. Konsekwencje finansowe to kilkusetzłotowe mandaty. Dużo bardziej odczuwalne mogą być jednak konsekwencje zdrowotne. Polskie Radio szykuje się na stulecie swoich urodzin. Choć jubilat jest niewątpliwie leciwy, to młodnieje w oczach i wcale nie zamierza zwalniać. Współczesne radio publiczne to nie tylko znakomite głosy dziennikarzy, ale to przede wszystkim rzetelna informacja, bogata oferta programowa i coraz nowocześniejsze formy przekazu. A niezmienny pozostaje szacunek do słuchacza. Chcemy zrobić rewolucję. Polskie Radio wchodzi w nową erę. A właściwie w nowy wiek. Od stu lat niezmiennie w naszych domach. Zawsze z duchem czasu. Dlatego podczas inauguracji obchodów stulecia nie mogło zabraknąć podcastu na żywo. "Mapa zbrodni" wg scenariusza Grzegorza Kalinowskiego. Historia jest niezwykła - jak to w podcaście. Bohaterowie, którzy spotkali się w międzywojennej Polsce, sięgają swoimi historiami aż do Ameryki, do Hollywood, wielkich gwiazd. "Podcasty robimy od stu lat" - to hasło przyświecające wydarzeniu. Sporo w tym prawdy, bo choć technicznie nowa forma może różnić się od znanych w radiu audycji, to zawsze najważniejsze było i jest słowo. To jest dłuższa forma, jest czas na namysł. Tam się nie musimy spieszyć. W podcastowej ofercie sporo nowości, w tym bijące rekordy popularności podcasty kryminalne - jak "Mapa zbrodni" Grzegorza Kalinowskiego czy też kryminalny serial audio "Zamiana" braci Wojciecha i Zygmunta Miłoszewskich. My mieliśmy z bratem ambicję, żeby stworzyć coś, co stanie się nowymi "Matysiakami" i za 10 lat ludzie będą śledzić losy tej historii. Historia, która łączy się z potrzebami współczesnych słuchaczy. Takie są ambicje włodarzy rozgłośni. Chcemy robić cyfrową rewolucję, jeśli chodzi o obecność Polskiego Radia w Internecie. Chcemy się dostosować do naszego słuchacza, żeby nie było tak, jak przez pierwszych sto lat, kiedy słuchacz dostosowywał się do radia. Nikt na audycję nie musi już czekać. Radio jest tam, gdzie jego słuchacz. Myślę, że to wszystko to jest kwestia uzupełniania się i jeśli tylko będzie to dobre jakościowo, to radio będzie zwyciężało. To medium uniwersalne, które jeszcze nie powiedziało ostatniego słowa. Już wielokrotnie zapowiadano, że nadszedł kres tradycyjnych mediów, i za każdym razem jakoś radio dziwnym trafem wychodziło z tych opresji obronną ręką. W końcu radia w naszym kraju każdego dnia słucha blisko 19 mln osób. W "19.30" to już wszystko. Za chwilę "Pytanie dnia", a gościem Marka Czyża będzie dziś były minister spraw zagranicznych, Jacek Czaputowicz. Dobrego wieczoru i do zobaczenia. 