Światowi liderzy na Monachijskiej Konferencji Bezpieczeństwa. Dziś w centrum uwagi jest amerykański sekretarz stanu, a także Wołodymyr Zełenski i rosyjska agresja w Ukrainie. W Monachium jest Magdalena Gwóźdź-Pallokat. Diagnoza Marco Rubio miała słodko-gorzki wydźwięk. Powiedz, co jest w niej kluczowe? Marco Rubio zwrocił się w przyjaznym tonie, ale powiedział, że Europa musi sama się obronić. Jeśli Europa nie pójdzie z USA jedną drogą, USA pójdą nią same. Zełeński uważa za błąd, że Europa jest nieobecna przy stole obrad. Zełenski o największej konspiracyjnej armii w podbitej przez Niemcy i Związek Sowiecki Europie. Dziś Narodowy Dzień Pamięci Żołnierzy Armii Krajowej, największej konspiracyjnej armii w podbitej przez Niemcy i Związek Sowiecki Europie. AK - jako zbrojne ramię państwa podziemnego - prowadziła bohaterską walkę o odzyskanie przez Polskę suwerenności i niepodległości. Defilada szacunku przeszła ulicami Warszawy w Narodowy Dzień Pamięci Żołnierzy Armii Krajowej. 84 lata temu Związek Walki Zbrojnej przekształcił się w największą polską formację podziemną. Hołd oddali weterani, warszawiacy i władze państwowe. Weterani, z którymi mamy możliwość się spotykać, są dla nas żywym świadectwem heroizmu i poświęcenia. Ich odwaga pozostaje wzorem do naśladowania. Ideowi spadkobiercy AK, Podziemnego Państwa Polskiego, po wsze czasy będą skandować: "Bóg, Honor, Ojczyzna". Od zeszłego roku Narodowy Dzień Pamięci Żołnierzy AK jest świętem państwowym. Każdy, kto zabierze głos w tej szkodliwej dyskusji, zostanie zawieszony w prawach członka PiS" - ostrzega Jarosław Kaczyński. W partii wrze, a dotychczasowe apele prezesa i narady na Nowogrodzkiej nie powstrzymały opozycyjnych emocji. Stan wrzenia w PiS-ie wygląda tak. Ryszard Terlecki w niewybrednych słowach skomentował ten incydent. Właśnie nie wiem, jak to jest w przepisach. Może niech się pan w tej sprawie nie wypowiada. polityk, który przerwał wypowiedź Terleckiego, to jego kolega z partii, członek frakcji ziobrystów. To wywołało burzę w szeregach PiS-u. Do wszystkich rozgrzanych głów, które rzuciły się dzisiaj na Ryszarda Terleckiego: dajcie sobie na wstrzymanie, panowie. Sebastian Kaleta stanął na wysokości zadania i postąpił w pełni zgodności z polityką PiS-u. Sytuacja wymknęła się spod kontroli. Wieczorem interweniował Jarosław Kaczyński, który zapowiedział, że każdy, kto zabierze głos w tej szkodliwej dyskusji, zostanie zawieszony w prawach członka PiS. Pękają i oby pękli, bo szkodzili Polsce. Jarosławowi Kaczyńskiemu uda się uratować PiS? Widać, że coraz trudniej sobie radzi. Choć Jarosław Kaczyński od tygodni apeluje o jedność, jego wezwania pozostają bez odzewu. Czy Niemcy kupią polskie Pioruny? Tamtejszy rząd zgłasza chęć zakupu przenośnych przeciwlotniczych zestawów rakietowych, co potwierdza nasze ministerstwo obrony. Pioruny są już na wyposażeniu m. in. Norwegii, Łotwy i Ukrainy. Zasięg - nawet 6 kilometrów. Strąca rakiety, śmigłowce, samoloty i drony. Chęć zakupu polskiego Pioruna zadeklarowali właśnie Niemcy. Polski przemysł zbrojeniowy krok po kroku, ale zdobywa także rynki światowe. Jeśli zakup dojdzie do skutku, Niemcy dołączą do szeregu państw, które już zdecydowały się na sprzęt stworzony dzięki MESKO i Wojskowej Akademii Technicznej. Piorun należy do niewielu rakiet, wyrobów które zostały, sprawdzone, użyte, zweryfikowane pozytywnie w warunkach wojny. Na Ukrainie w trakcie wojny sprawdziły się wszystkie parametry rakiety. Ta sprawdzona jakość - twierdzą eksperci - buduje pozycję polskiego przemysłu na świecie. Wojsko jest wizytówką, dlatego bardzo ważne, abyśmy mieli jak najwięcej takich towarów eksportowych. Prace nad Piorunem 2 - jak potwierdzają naukowcy z WAT - już trwają. Żył w czterech związkach jednocześnie, wyłudzając od kobiet około 9 mln złotych. 47-letni oszust usłyszał wyrok 7 lat pozbawienia wolności. Przestępcy mnożą sposoby na wykorzystanie swoich ofiar, bazując na ich zaufaniu i braku czujności. Do pani Stanisławy zadzwonili oszuści. Kłamali, że jej syn miał wypadek. I trzeba pieniądze dać i to załatwić. Bo kobietę potrącił na przejściu. Kobieta zadzwoniła do syna i okazało się, że nic mu się nie stało. Dzięki temu nie straciła oszczędności życia. Starsze osoby są bardzo empatyczne, zazwyczaj nie odmawiają pomocy. Pan Piotr korespondował z oszustem podającym się za wdowę z Francji. Obiecywał ogromną darowiznę. Przesłali mi formularz, gdzie miałem wpisać swój numer dowodu osobistego. Oszuści wykorzystują też potrzebę bliskości. Sąd skazał na 7 lat więzienia mężczyznę, który żył w związkach z czterema kobietami. Nie wiedziały o sobie, pożyczały mu pieniądze. Łącznie straciły około 9 mln złotych. Przerwa była wyjątkowa krótka. Do Polski wraca sroga zima z intensywnymi opadami śniegu, solidnym mrozem i czarnym lodem na drogach i chodnikach. Na północy kraju znów w ruch poszły łopaty i sól. Dużo jest pracy, musimy od rana tu pracować. Strasznie jest! Na Pomorzu rano bez prądu było ponad 2000 odbiorców. Wszystko przez intensywne opady śniegu, które utrudniają też życie kierowcom. Jest tragedia, powinno być odśnieżone, a jest, jak jest. Trudne warunki panują też w Karkonoszach, stąd GOPR apeluje do turystów o rozsądek. Na szlakach może pojawić się lód, więc trzeba być dobrze przygotowanym. Instytut Meteorologii wydał ostrzeżenia pierwszego stopnia przed oblodzeniem i intensywnymi opadami śniegu. Przyrost pokryw śnieżnej miejscami do 15 centymetrów, do tego oblodzenia dróg i chodników, na północnym wschodzie ostrzeżenia przed silnym mrozem. Do końca lutego czeka nas jeszcze kilka fal mrozów, a prognozy wskazują też na wyjątkowo chłodny marzec. Bez olimpijskiego medalu dla Damiana Żurka w łyżwiarstwie szybkim. W finale na 500 metrów, podobnie jak wcześniej na tysiąc, nasz reprezentant był czwarty. I choć to bardzo dobra lokata, to dla sportowca dwukrotne otarcie się o podium jest najmniej szczęśliwą lokatą. 34 sekundy i 35 setnych nie wystarczyło, by Damian Żurek stanął na podium. Zabrakło zaledwie 0,09 sekundy. Zabrakło niewiele, ten niedosyt jest. Mam nadzieje, że zdrowie mi pozwoli i odbiję sobie to za cztery lata, bo ten niedosyt jest. Panczenista przed igrzyskami był jednym z faworytów do zdobycia medalu. Oczekiwania kibiców rozbudziło jego podwójne mistrzostwo Europy. To są dwa 4. miejsca na najważniejszej imprezie czterolecia. To też jest sukces. Damian Żurek potwierdził, że jest w tej ścisłej światowej czołówce. W tej rywalizacji na 500 metrów ten poziom był naprawdę kosmiczny. Jutro oczy kierujemy znowu na tor w Mediolanie, gdzie Kaja Ziomek Nogal powalczy o medal w biegu na 500 m. A za chwilę druga seria skoków. Listy z miłosnym wyznaniem, kwiaty, słodkie upominki. Dziś Walentynki - Święto Zakochanych i to, co czujemy - jak się okazuje - można też pięknie wyśpiewać. ŚPIEW: You're beautiful! Wow, czuję się wyjątkowo! Staramy się tak codziennie obchodzić swoje małe walentynki. Nie tylko młodzi potrafią kochać, ale starzy też. Ja cię kocham przecież... To wiem! W sobotnim wydaniu "19.30" to już wszystko. Za chwilę wrócą olimpijskie emocje za sprawą skoków narciarskich na dużej skoczni w Predazzo. Ciekawego wieczoru, do zobaczenia. 