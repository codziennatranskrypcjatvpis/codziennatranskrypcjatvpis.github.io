Bardzo sportowy wieczór. Przed chwilą mieliśmy piękny mecz siatkówki, a przed nami piłka nożna i mecz reprezentacji. Liczymy oczywiście na gole Biało-Czerwonych. Dobry wieczór państwu. Danuta Holecka, zapraszam na główne wydanie Wiadomości. Decyzja prezydenta o stanie wyjątkowym przy granicy z Białorusią. Musimy podejmować takie decyzje, żeby zapewnić pełne bezpieczeństwo Polsce i UE. Propaganda sowiecka mówiła o tym, że Polska jest państwem faszystowskim. Polska skutecznie walczy z kłamstwami historycznymi. Jest wola polityczna dla problematyki reparacji w Polsce. ABBA to bez wątpienia jeden z najważniejszych zespołów w historii światowej muzyki pop. Zespół ABBA wraca po 39 latach przerwy. Ruszyły mistrzostwa Europy w siatkówce. Na boiskach najlepsze zespoły Starego Kontynentu powalczą o złoty medal. Swój pierwszy mecz chwilę temu zakończyli Biało-Czerwoni. Ich starcie z Portugalią w Krakowie obserwował Mateusz Nowak. Czy nasi siatkarze udanie rozpoczęli mistrzostwa? Swój 1 mecz zakończyli Polacy. Nasi siatkarze świetnie rozpoczęli te mistrzostwa. Polacy wygrali, choć Portugalia sprawiła im nieco problemów. Pewnie wygrali w pierwszym secie. Drugiego przegrali. Ale w 3 i 4 partii nie było wątpliwości, kto jest najlepszy. Siatkarskie Euro Biało-Czerwoni rozpoczęli zgodnie z planem. Pewna wygrana 3:0 z najsłabszą w grupie była ważna nie tylko dlatego, że Polacy zapisali na swoim koncie pierwsze trzy punkty... Nie było godziny, w której nie myślałbym o tym, co stało się w Tokio. Przez 3, 4 lata mieliśmy w swojej głowie cel, którego nie udało nam się osiągnąć. Podczas naszej pierwszej rozmowy po igrzyskach spisaliśmy wszystkie nasze myśli i symbolicznie je spaliliśmy. Bo teraz czas na nowy rozdział - mistrzostwa Europy i to u nas, wśród naszych kibiców. W 2 lata Biało-Czerwoni wywalczyli brązowe medale. Na złoto w mistrzostwach Europy czekamy już 12 lat. Wiadomo, naszym celem będzie kolejny medal. Ten złoty gdzieś tam się czai. 2 lata temu Słowenia nam pokrzyżowała szyki, ale ten brązowy medal na osłodę też był całkiem przyjemny. Po spotkaniu z Portugalią jutro Biało-Czerwoni mają dzień przerwy, ale potem maraton: 3 spotkania w 3 dni. Zanim walka o medale - najpierw mecze w grupie. Kolejno z Serbią, Grecją i Belgią. Na zakończenie rywalizacji grupowej czeka nas starcie z Ukrainą. Jesteśmy zmotywowani, żeby pokazać jak najwięcej, ale też, żeby uśmiechać się i mieć radość z siatkówki. Myślę, że kibice też będą mieli wtedy większe emocje. Te emocje będą mogli państwo przeżywać w TVP. Na naszych antenach wszystkie mecze Biało-Czerwonych. A to jeszcze nie koniec sportowych emocji. Zaraz po Wiadomościach zapraszamy na transmisję meczu polskich piłkarzy z Albanią w ramach eliminacji mistrzostw świata. Początek spotkania o 20.45 w TVP 1 oraz TVP Sport. Przed warszawskim Stadionem Narodowym jest Marek Ignasiewicz, który obserwował ostatni przedmeczowy trening. W jakiej formie są Polacy? Na pewno w doskonałej formie jest kapitan reprezentacji Polski Robert Lewandowski. W ostatnim meczu strzelił 3 bramki w Bundeslidze. Liczymy na jego dyspozycję także w dzisiejszym meczu. W ciągu 7 dni nasza drużyna rozegra 3 spotkania. Za 3 dni będzie mecz z San Marino. Później pojedynek z Anglią. Mamy nadzieję, że nasi piłkarze wygrają wszystkie 3 spotkania. Ale kluczowy jest dzisiejszy mecz. Posłuchajmy. Wiemy na co ich stać, na pewno analizowaliśmy ich, zresztą trener też powiedział, że jest to bardzo mocna drużyna, drużyna, trochę można powiedzieć włoska, z trenerem włoskim, z wieloma zawodnikami grającymi w Serie A. Jeśli chodzi o naszych przeciwników, to dla nich istotnym elementem jest kontratak i duża intensywność gry. Dlatego musimy panować nad momentami przejścia do defensywy po stracie piłki. Oglądają państwo główne wydanie Wiadomości. Oto co jeszcze przed nami w programie. Opozycja zabiega o zablokowanie unijnych funduszy dla Polski. Polska zwiększa zabezpieczenia na granicy z Białorusią. Prezydent Andrzej Duda przychylił się do wniosku rządu i zatwierdził wprowadzenie stanu wyjątkowego w przygranicznym pasie o szerokości 3 km. Stan wyjątkowy na wybranym obszarze obowiązuje już w Polsce, na Litwie i na Łotwie. Dziś poparcie dla polskich działań wyraził Parlament Europejski. Choć od kilkunastu dni w pobliżu polskiej granicy przebywa około 30 osób, to w każdej chwili ta liczba może gwałtownie wzrosnąć. Przez wiele tygodni sprowadzano na teren Białorusi migrantów z terenów krajów arabskich, to jest ok. 10 tys. osób, które w każdej chwili mogą przekroczyć granice Polski, Łotwy czy Litwy. - Skąd wiedza o tych 10 tys. osób? - To są informacje wywiadowcze. To migranci, którzy nie mają nic wspólnego z uchodźcami. Są wykorzystani przez reżim Łukaszenki do próby destabilizacji sytuacji w UE. Reżim Łukaszenki w odwecie za postawę naszych władz, za postawę władz litewskich, łotewskich, ale również za działania UE, w odwecie chce wrócić do sytuacji z 2015 r. Dlatego prezydent Andrzej Duda na wniosek rządu zdecydował o wprowadzeniu w przygranicznych miejscowościach stanu wyjątkowego. Chodzi o pas około 3 km szerokości na Podlasiu i Lubelszczyźnie. Musimy podejmować takie decyzje, żeby zapewnić pełne bezpieczeństwo Polsce i UE, stąd decyzja prezydenta. Wkrótce mieszkańcom przygranicznych miejscowości będą pomagały WOT. Osoby, które nie zamieszkują terenów objętych stanem wyjątkowym nie będą mogły znajdować się tam przez miesiąc. Obowiązuje zakaz zgromadzeń, zakaz nagrywania np. żołnierzy i obowiązek posiadania dowodu tożsamości. Nie mam absolutnie żadnych wątpliwości co do tego, że czujemy się bezpiecznie, tym bardziej, że placówka funkcjonuje już przez wiele lat. Dodatkowo rząd przygotowuje pomoc dla firm, których obroty spadną z powodu wzmocnienia granicy. Pracujemy nad tym, żeby dać możliwość rekompensaty utraconych szkód dla przedsiębiorstw, głównie turystycznych, które funkcjonują wzdłuż naszej wschodniej granicy. Dla wielu mieszkańców przygranicznych miejscowości działania rządu to zrozumiała decyzja. Na razie nic się tu specjalnego nam się nie dzieje, ale w sumie to zagrożenie jest, bo wiadomo jak jest. Teraz tu mają być manewry na Białorusi, 200 tys. żołnierzy, a tu chyba czekają na zaczepkę. W przyszłym tygodniu kilka kilometrów od Białorusi będą odbywały się białorusko-rosyjskie manewry. Jednym z elementów ćwiczeń będzie reakcja na naruszenie białoruskiej granicy ze strony Polski. Gdyby wówczas doszło do zdarzeń, jakie politycy PO robili w ostatnich dniach przy granicy, skutki mogłyby być opłakane. Jeżeli ktoś wbiegnie w pas graniczny, nieważne jaka jest jego motywacja i poziom intelektualnego ogarniania rzeczywistości, może narazić siebie. Ale można też powiedzieć: chcącemu nie dzieje się krzywda, ale również państwo polskie i jego obywateli. Działania Polski wspiera Bruksela. Parlament Europejski poparł konieczność odpowiedzi na działania Wschodu. Stanowisko prezentowane przez władze polskie i węgierskie w tym momencie jest praktycznie rozumiane i wspierane przez praktycznie wszystkie państwa członkowskie UE. Kryzys ten jest ekstremalnie niebezpieczny i szczególnie delikatny. Co więcej, niedługo rozpoczną się ćwiczenia wojskowe Zapad, przygotowywane i prowadzone wspólnie przez sztaby generalne Białorusi i Rosji. Działania ukraińskich i rosyjskich służb widać na filmie opublikowanym przez byłego ministra obrony Litwy. Po tym jak Białoruś zwodzi obywateli Bliskiego Wschodu i dostarcza ich na zieloną granicę - mundurowi siłą pchają ich w stronę Litwy. Wprowadzenie stanu wyjątkowego ma zapobiec takim sytuacjom w Polsce. Tematy trudne, ale rozmowy konieczne - tak oceniają obie strony spotkanie przedstawicieli organizacji rolniczych z premierem Morawieckim oraz ministrem rolnictwa Grzegorzem Pudą. Główne tematy to walka z afrykańskim pomorem świń, ubezpieczenia rolnicze i przyszłość wsi w ramach Polskiego Ładu. W Polsce jest 76 potwierdzonych ognisk ASF u trzody chlewnej. I chociaż choroba nie jest groźna dla ludzi, to dla tych zwierząt jest bezlitosna. ASF to jest choroba, której nie zwalcza się jednostkowo, tylko grupowo. ASF byłoby łatwiej pokonać, gdyby Polski Związek Łowiecki realizował depopulację dzików, tak jak zrobiono to w Niemczech i Francji - podkreślają rolnicy. Jeżeli koło łowieckie gospodaruje na 7-8 tys. hektarów i on mi daje protokół do podpisania, że ma 8-10 dzików na stanie - czy on sobie ze mnie żarty robi? Wybijane są w okolicy kilometra zdrowe świnie. Zdrowe. Zgoda, jest taki przepis. To dlaczego nie ma takiego przepisu, żeby wybić w 20-50 km dzika? Rolnikom może pomóc sytuacja na polsko-białoruskiej granicy. Pierwsze to jest odstrzał dzika, drugie to jest wybudowanie ogrodzenia na granicy, żeby ze wschodu nie przychodziły dziki. Ministerstwo Rolnictwa zachęca rolników do skorzystania z programu wsparcia dla hodowców świń. W programie przewidziano 200 mln zł. Ale tematów jest zdecydowanie więcej. Sami rolnicy, sami związkowcy mówili o tym, że dużo lepiej jest rozmawiać tutaj, w ministerstwie, a nie na ulicy, i to był postulat wielu związków. W spotkaniu wziął udział również premier Mateusz Morawiecki. Poruszone tematy to wsparcie dla wsi w Polskim Ładzie i zagrożenia w unijnym Zielonym Ładzie. UE, wprowadzając wyższe wymagania, powinna tego samego wymagać od produktów importowanych do UE, aby ta konkurencja była na tym samym poziomie. Rolnicy chcą współtworzyć nową politykę rolną. To, co nas czeka przez najbliższe lata, bo dzisiaj już decydujemy o tym, co się będzie działo w rolnictwie przez najbliższe 10 lat. To kolejne spotkanie rządu z rolnikami. Przedstawiciele Agrounii nie chcieli wziąć w nim udziału. Pracownia United Surveys przeprowadziła sondaż, w którym zapytała respondentów o ich preferencje polityczne. Sprawdźmy, jak rozkładają się głosy. Pozycję lidera niezmiennie zajmuje PiS z ponad 37-procentowym poparciem. Daleko w tyle uplasowała się Koalicja Obywatelska i na nią oddałoby swój głos 25% badanych. 3. miejsce zajmuje Lewica z poparciem 9-procentowym. Dalej Polska 2050 Szymona Hołowni i 8,4%. Dalej Konfederacja i na nią oddałoby swój głos 8,1% respondentów. Na PSL Koalicję Polską zagłosowałoby tylko 4,5% ankietowanych. Niezdecydowanych niespełna 8% badanych. Spójrzmy, jak wygląda poparcie dla partii wśród zdecydowanych wyborców. W tej grupie PiS może liczyć na ponad 40-procentowe poparcie. 2. miejsce zajmuje Koalicja Obywatelska z poparciem blisko 27%. 3. jest Lewica z poparciem niespełna 10 %. Dalej POLSKA 2050 Szymona Hołowni i Konfederacja. Pozostałe ugrupowania nie przekroczyłyby progu wyborczego. Politycy polskiej totalnej opozycji od dawna zabiegają w Brukseli o nałożenie sankcji finansowych na Polskę, licząc, że to wpłynie na nastroje społeczne i pomoże im przejąć władzę. Unia nie ma teraz wyjścia. Unia musi, logicznie patrząc, albo nałożyć dzienne kary finansowe, albo wstrzymywać finansowanie. Wygląda na to, że takie apele znajdują posłuch w Brukseli. Zaledwie 3 dni po wypowiedzi Bieńkowskiej głos zabrał unijny komisarz ds. gospodarki. Urzędnik niskiego i wysokiego szczebla UE nie ma prawa w ogóle stosować szantażu. Damy wam pieniądze, jeśli wy zgodzicie się na przyjęcie upokarzających warunków związanych z ograniczaniem waszej suwerenności. Po fali komentarzy Komisja Europejska wyjaśniła, że tak naprawdę żadne fundusze dla Polski nie zostały zablokowane. Jesteśmy przekonani, że w najbliższym czasie, zakładamy, że w ciągu kilku tygodni, te wszystkie kraje, mniej więcej połowa, która jeszcze planów nie ma zatwierdzonych, środków nie ma wypłaconych, ta praca w tym aspekcie zostanie przez Komisję wykonana i te plany zostaną zatwierdzone. Ale zdaniem komentatorów politycy polskiej totalnej opozycji zrobią wszystko, żeby odebrać Polsce pieniądze. Szczególnie po nieudanym powrocie Donalda Tuska do polskiej polityki, który opozycji nie dał szans na szybkie przejęcie władzy. Musimy za wszelką cenę zatrzymać ten marsz lunatyków. Jest jeszcze czas. Tuż po powrocie do Polski Tusk deklarował, że ma tajny plan na przejęcie władzy. Ci którzy mają wiedzieć, w jaki sposób chcę pokonać PiS, już wiedzą. Wiele wskazuje na to, że szef PO liczy na zagraniczną interwencję, o czym była też mowa na Campusie Polska. Czy UE może coś z tym zrobić? Może jakieś sankcje dla prezydenta Polski, zakaz wjazdu do Europy, do instytucji europejskich, proszę, zróbcie coś! Europę może uratować wyłącznie stanowczość, siła. Wdrożenie i faktyczne wcielenie w życie tej siły. O wsparcie Brukseli zabiega też Szymon Hołownia... Najważniejszą figurą po stronie opozycji jest Donald Tusk. ...który marzy o wspólnych rządach z PO. Rafała Trzaskowskiego zamierzam kiedyś jako prezydent RP nominować na premiera, mając nadzieję na dobrą współpracę. Ale te polityczne marzenia będą trudne do zrealizowania. Jak będzie trzeba, oddam wszystko, żeby taka była. Wskazują na to sondaże. Poparcie dla Zjednoczonej Prawicy utrzymuje się na wysokim poziomie, a ostatnio rośnie. Zdaniem ekspertów to efekt skutecznej polityki gospodarczej oraz programów społecznych, dzięki którym Polacy skokowo się bogacą. Wzrost realnych wynagrodzeń, czyli wynagrodzeń pomniejszonych o inflację, jest bardzo wyraźnym czynnikiem, który sprawiał, że partia rządząca PiS w ostatnich latach wygrywała wybory. To jest takie narzędzie, które pozwalało każdemu odczuwać wzrost gospodarczy w portfelu każdego Polaka. Rządy PiS to także okres nienotowanego wcześniej rozwoju polskich firm, wzrostu produkcji przemysłowej, eksportu i zagranicznej ekspansji. PKN Orlen rozwija sieć stacji benzynowych w Niemczech. Wprowadzamy polskie produkty, nawet Niemcy polubili nasze hot-dogi, co jest naszym kultowym produktem: orlenowska kawa i hot-dog. I również tu bije rekordy popularności, więc też pójdziemy z gastronomią. Chcemy budować markę premium. Markę, która będzie pokazywała polską gospodarkę. Orlen przygotowuje się także do wejścia na ukraiński rynek paliwowy. Z kolei w Polsce trwa wzmacnianie naszej suwerenności energetycznej. Czegoś, co jest bezcenne, co definiuje, czy wszyscy Polacy mogą czuć się bezpiecznie czy nie. Ja należę do tego pokolenia, które pamięta to dramatyczne pytanie zadawane sobie każdej zimy: czy Rosjanie zakręcą nam kurek z gazem czy nie zakręcą, czy w polskich domach będzie ciepło czy będziemy marznąć? Na szczęście to już przeszłość. Dzięki rozbudowie gazoportu i budowie Baltic Pipe Polska jest już całkowicie odporna na gazowy szantaż Kremla. PGNiG właśnie podpisało z amerykańską spółką Venture Global aneksy do umów na dostawy gazu skroplonego do Polski. Dzięki temu dostawy gazu LNG wyniosą 5,5 mln ton rocznie. Co w zamian proponuje PO? Np. masowe zamykanie szpitali. To będzie trudne, ale konieczne W Polsce powinno być ok. 130 na 40 mln, a jest prawie 1000. Politycy opozycji domagają się także otwarcia polskich granic dla nielegalnych imigrantów oraz radykalnej zmiany w polityce gospodarczej... Zauważyliście, że wszystko, co pisowskie, jest polskie? ...w tym ograniczenia, a nawet zlikwidowania programów społecznych. Teraz głównie zajmujemy się tłamszeniem Polskiego Ładu. To znaczy, żeby nie wszedł w życie. Nic więc dziwnego, że szans na zdobycie władzy w Polsce opozycja upatruje głównie w zagranicznej interwencji. I zdaniem komentatorów może liczyć na wsparcie europejskich stolic, m.in. Berlina, który coraz bardziej niepokoi się rosnącą pozycją Polski. 