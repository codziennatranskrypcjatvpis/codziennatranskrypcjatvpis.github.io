Czy Polacy wyjd@ z grupy? Po raz pierwszy od niemal niepami-tnych czas#w jest na to szansa. Dobry wieczór, Edyta Lewandowska, witam państwa i zapraszam na "Wiadomości", a oto co dziś w programie. Ceny gazu nie mogą być z kosmosu. Polacy chronieni przed wysokimi cenami energii. Mamy wszystkie gospodarstwa domowe objęte pomocą rządu. Trzymano nas w celi po 15 osób na 10 m2. Spaliśmy na stojąco. Wstrząsające relacje wyzwolonych spod rosyjskiej okupacji. Oni wywieźli i wynieśli stąd wszystko, dosłownie wszystko. Polska kulturą stoi. My łączymy, my nie dzielimy, my budujemy. Festiwal Eufonie - wyjątkowa muzyka z serca Europy. Ten festiwal będzie już stałym elementem na mapie festiwalowej Polski i Warszawy. Wszystkie gospodarstwa domowe zostaną objęte rządową pomocą w ogrzaniu domów i mieszkań. Po wsparciu odbiorców ciepła sieciowego, prądu oraz wypłatach dodatków do zakupu opału przychodzi kolej na odbiorców gazu. Taryfy zostaną zamrożone, a najbardziej wrażliwi odbiorcy dostaną zwrot VAT-u. Wielu Polaków w ostatnich latach zastąpiło kotły węglowe ogrzewaniem gazowym. W sezonie roku ubiegłego wychodziły mi rachunki tak ponad 2400 za 2 miesiące. Ogrzewający domy gazem obawiali się, że od stycznia opłaty mogą wzrosnąć kilkukrotnie, bo właśnie takie wahania notowano na europejskim rynku. Rząd zdecydował jednak o utrzymaniu tegorocznych taryf gazowych. Nie pozwolimy, by szaleństwo cenowe na rynku gazu uderzyło w polskie rodziny. Polska została jednak zmuszona przez Brukselę do wycofania się z zerowego VAT-u na gaz, ale gospodarstwa spełniające kryteria dochodowe dostaną dodatkowe wsparcie. Gdyby to było, to na pewno byłoby nam lżej. Wszystkim nam byłoby lżej na pewno. No chociaż te ceny są i tak wysokie. Zamrożenie cen gazu to ostatni element tarczy energetycznej. Obejmuje ona ograniczenie cen ciepła sieciowego, prądu, a także dodatki do węgla i innych materiałów opałowych. Wnioski o takie dopłaty można składać do końca listopada. Tak naprawdę mamy wszystkich Polaków, wszystkie gospodarstwa domowe, objęte pomocą rządu, jeśli chodzi o ogrzewanie w trakcie najbliższej zimy. Obecne zawirowania na rynkach nośników energii to wynik agresji Putina i narzucania przez Niemcy polityki uzależnienia od rosyjskich surowców. Donald Tusk przed Trybunał Stanu ... w którą według Zjednoczonej Prawicy wpisywał się były polski premier - np. wstrzymując budowę gazociągu Baltic Pipe i dążąc do podpisania umowy z Gazpromem na kilka dekad. Jako premier prowadził politykę bezwzględnie prorosyjską, proputinowską. Rozpoczęto zbiórkę podpisów pod wnioskiem o komisję śledczą w tej sprawie. PiS liderem kolejnego sondażu. Znacząca większość ankietowanych stwierdziła, że partia rządząca najlepiej spełnia wyborcze obietnice. Opozycja po raz kolejny została zdystansowana. W przyszłym roku dochody budżetu państwa przekroczą 600 mld zł. To dwukrotnie więcej niż w 2015 roku. Jest faktem, że myśmy zdołali ograniczyć lukę vatowską z dwudziestu kilku procent do czterech procent, że w innych dziedzinach też uzyskaliśmy ogromny postęp i dzięki temu możemy dzisiaj wydawać nawet 80 mld rocznie na politykę socjalną. Programy społeczne to nie tylko sztandarowe 500+, ale także 300+, Szkolna Wyprawka czy Rodzinny Kapitał Opiekuńczy. Wsparcie dla Polaków to także zerowy PIT do 26. roku życia, 13. czy 14. emerytura, tarcze antyinflacyjne, dopłaty do węgla oraz innych źródeł ciepła. W najnowszym sondażu United Surveys dla Wirtualnej Polski najwięcej - bo aż 35% ankietowanych - stwierdziło, że PiS najlepiej spełnia wyborcze obietnice. PO wskazało zaledwie niecałe 18% pytanych. Nawet przeciwnicy PiS-u przyznają, że jak PiS postanowi, to zrobi. Po pierwsze zamierza to zrobić, a po drugie ma plan doprowadzenia do celu. Brak wiarygodności i spójnego programu wyborczego to zdaniem komentatorów cały czas problem PO i jej politycznych sprzymierzeńców. Wbrew obietnicom za rządów Donalda Tuska podniesiono wiek emerytalny. Czy zabrano pieniądze z OFE. Pieniądze, które są w OFE, nie są własnością Polaków. Myślę, że rządy Zjednoczonej Prawicy słowa dotrzymują. Opozycja udaje, że ma jakiś program, udaje, że tutaj jest jakiś pomysł dla Polaków. I właśnie dlatego, jak mówią komentatorzy, PO zmaga się nie tylko z poważnym kryzysem wizerunkowym ale także politycznym, a liderem kolejnego sondażu, notując 38% poparcia, jest PiS. 80 lat temu o tej porze Niemcy przygotowywali się do masowych wysiedleń Polaków z terenów Zamojszczyzny. Przed kolejne 2 lata z domów usunięto siłą 110 tysięcy Polaków, Było słychać płacz dzieci, pewnie i ja płakałem. Tak mówił dziś świadek wydarzeń listopada 1943 roku. Niemcy na wyjście z domów dawali Polakom około 20 minut. Wysiedleni przechodzili selekcje rasową. Tzw. "znawcy ras" stwierdzali, że ci nadają się do Oświęcimia, ci nadają się do pracy w III Rzeszy. W Skierbieszowie w województwie lubelskim prezydent uczcił pamięć ofiar niemieckiego terroru. Niech będzie dla nas wiecznym napomnieniem, jak bardzo jesteśmy zobowiązani dbać o Polskę, by była tak silna, by nigdy nikt więcej nie zdołał jej podbić. Caritas rozpoczyna coroczną akcje "Wigilijne Dzieło Pomocy Dzieciom". Jej symbolem jest świeca, a dochód z jej sprzedaży trafi do potrzebujących w Polsce i za granicą. Przez cały Adwent będzie też prowadzona wspólna kampania Caritas i TVP. Akcja polega na tym, że każda niedziela - będzie czynny sms WSPIERAM. Tak wygląda z góry. Z bliska mogą ją już oglądać mieszkańcy Podkarpacia. Bo gigantyczna maszyna jadąca nocami przez Polskę zbliża się do celu. To konstrukcja do drążenia tunelu na trasie ekspresowej S19. Wszystko smakuje lepiej, jak się o coś zawalczy. Szukał, szukał i być może znalazł. Czy tak jest, dowiemy się dziś wieczorem. Finał 9. sezonu programu "Rolnik szuka żony" w telewizyjnej Jedynce o 22.00 Teraz czas na mundialowe informacje i emocje. Przenosimy się do Kataru, gdzie jest Michał Adamczyk. Jeszcze nie minęła radość po wczorajszym zwycięstwie nad Arabią Saudyjską, a już trzeba myśleć o kolejnym meczu. Za 3 dni kluczowe, decydujące starcie z Argentyną i to po tym spotkaniu będziemy wiedzieć, czy Polska będzie dalej grać na mundialu. Eksperci i statystycy policzyli szanse Polski na wyjście z grupy. To około 66%, czyli 2/3, zatem nieźle. Połączmy się z Mateuszem Nowakiem. Jeśli Polska wygra lub zremisuje z Argentyną, to oczywiście przechodzi do kolejnej rundy mundialu. A co się może wydarzyć w przypadku porażki? W naszej grupie praktycznie wszystko może się jeszcze zdarzyć. Po wygranej Argentyny z Meksykiem wszystkie 4 drużyny mają szansę na awans. My nie możemy przegrać wyżej niż 3 bramkami. Taka porażka eliminuje nas z turnieju. Po tym, jak Polska pokonała Arabię Saudyjską... Tak! Ma to! Ma tę pierwszą bramkę w finałach mistrzostw świata! ...stało się jasne, że Argentyna nie może przegrać z Meksykiem, jeżeli nie chce pożegnać się z mundialem. Zadanie wykonali wzorowo. Do wygranej poprowadził ich niezawodny Leo Messi, który do bramki dołożył asystę. Byliśmy zdenerwowani. Mój syn płakał. To było wielkie cierpienie, ale teraz jesteśmy szalenie szczęśliwi. Dla nas korzystniejsza byłaby wygrana Meksyku, ale nadal Biało-Czerwoni wszystko mają w swoich nogach. Sytuacja w grupie jest mocno skomplikowana. I tak: jeżeli Polacy wygrają lub zremisują z Argentyną - na pewno awansują. Podobnie w przypadku porażki Polaków maksymalnie dwiema bramkami, jeżeli w meczu Meksyk - Arabia padnie remis, lub porażki naszych jednym golem przy zwycięstwie Meksyku maksymalnie dwoma. Bo jeżeli przy takim wyniku Biało-Czerwonych Meksyk wygra trzema lub więcej golami - odpadamy. Tak samo w przypadku porażek: naszej i Meksyku. Jest wiele różnych opcji z liczeniem bramek i nie tylko. W tej najciekawszej przy przegranej Polski 0:2 i wygranej Meksyku w takim samym stosunku o awansie zdecyduje liczba żółtych kartek na mundialu. Mam nadzieję, że reprezentacja Polski będzie w stanie powalczyć o coś więcej z Argentyną niż tylko w miarę dobrze zagrać, a potem patrzeć, co będzie się działo w meczu Arabii Saudyjskiej z Meksykiem. A niespodzianek na tym mundialu bez liku. Maroko sensacyjnie pokonało Belgię. Już za chwilę mający 0 punktów Niemcy zagrają z rewelacyjną Hiszpanią. To jak prowadzą grę, taktyką jaką dobiera Luis Enrique i przede wszystkim piłkarze jakich ma do dyspozycji - tutaj możliwości Hiszpanów są nieograniczone. Już za chwilę więcej o mundialu w Katarze. Już teraz zapraszam państwa na specjalne pasmo "Wiadomości Extra" w TVP Info. Zapraszamy na hitowe starcie dzisiejszego dnia: Hiszpania-Niemcy. Na stadionie Al Bayt 60 tysięcy fanów czeka na rozstrzygnięcie dzisiejszego starcia tytanów. Niemcy po porażce z Japonią spotkali się z ogromną krytyką. Dziś muszą sporo popracować na swoje dobre imię. Dla Hiszpanii mundial zaczął się jak marzenie. Zagrali koncertowo i dziś mają szansę wysłać Niemców do domu. W historii do 1966 roku te drużyny grały ze sobą wyłącznie towarzysko. O stawkę zagrały na mistrzostwach świata w Anglii. Wygrali reprezentanci RFN. Hiszpania na wielkim turnieju pokonała Niemców dopiero na Euro 1984. W XXI wieku bilans lepiej wygląda po stronie La Furia Roja. Szczególnie bolesne dla Niemców musiały być porażki w finale Euro 2008 i półfinale MŚ 2010. W Lidze Narodów w Sewilli Hiszpania wprost zmiotła Niemców, wygrywając 6:0. Jak będzie dziś, przekonamy się za parę chwil. Hiszpańska finezja, kontra niemiecki porządek. Tego się spodziewamy, na to czekamy. Już dobre wejście Hiszpanów. 