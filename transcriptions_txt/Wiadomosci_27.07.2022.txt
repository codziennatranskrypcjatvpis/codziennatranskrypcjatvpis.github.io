Polska zacieśnia współpracę z Hiszpanią. Trwają polsko-hiszpańskie konsultacje rządowe. Szczegóły już za chwilę. Jest 19.30, Michał Adamczyk, witam państwa i zapraszam na Wiadomości. Polscy żołnierze muszą mieć nowoczesną broń i taka broń właśnie została zamówiona. Rząd inwestuje w bezpieczeństwo Polaków. To wszystko stawia naprawdę Polskę w pierwszej lidze, nie tylko europejskiej, ale i światowej. Czesi skierowali nas w najtrudniejsze miejsce do działań. Polscy strażacy pomagają gasić ogromny pożar w Czechach. Cieszę się, że właśnie zagrałam taki solidny mecz. Wielki tenis w polskiej stolicy. To jest wielkie święto dla kibiców tenisa, dla organizatorów, no i dla nas! Wicepremier, Minister Obrony Narodowej Mariusz Błaszczak zatwierdził kontrakty zbrojeniowe z Koreą Południową na zakup nowoczesnego sprzętu wojskowego dla polskiej armii. Pierwsze dostawy mają odbyć się jeszcze w tym roku. W ramach umowy Polska zamówi m.in. 1000 dostosowanych do naszych potrzeb czołgów K2 Black Panther, czyli Czarna Pantera. To supernowoczesna i naszpikowana elektroniką maszyna. Czarne Pantery weszły do służby koreańskich sił zbrojnych w 2014 roku i są jednymi z najnowocześniejszych takich maszyn na rynku. Ale to nie jedyny południowokoreański sprzęt zamówiony przez Polskę. To pokazowy film sprzętu, który niedługo trafi do polskiej armii. To myśliwce, czołgi i armatohaubice. Zakupowa ofensywa trwa. Bo nie ma czasu do stracenia, gdy tuż za naszą wschodnią granicą rosyjski agresor morduje i niszczy Ukrainę. My musimy zbroić polskie wojsko w myśl sentencji łacińskiej: "Chcemy pokoju, ale dlatego, że chcemy pokoju, szykujemy się do wojny". Czołgi i haubice trafią do polskiej armii jeszcze w tym roku, samoloty w przyszłym - dzięki umowie z Koreą Południową, która staje się naszym strategicznym partnerem. Zresztą to kraj, który bardzo blisko współpracuje z naszym innym partnerem i dostawcą wojskowego sprzętu - USA. Na pewno jakiekolwiek znaki o formalnej współpracy z Koreą Południową naprawdę dobrze świadczą o tym, w jakim kierunku idzie modernizacja naszej armii. Ostatnie lata to również zakupowa ofensywa z USA. HIMARS-y, czołgi Abrams czy samoloty, m.in. F-35, które trafią do polskiej armii w 2024 roku. Niewykluczone, że kupimy też myśliwce przewagi powietrznej F-15. Te inwestycje to również rozwój polskiego przemysłu zbrojeniowego. Broń będzie także produkowana nad Wisłą. To rzeczywiście stawia Polske naprawdę jako liderów w tej chwili nie tylko w Europie, ale i na świecie. Zauważają eksperci i przypominają, że jeszcze kilka lat temu ta polityka była zgoła odmienna. Ja przypominam sobie - wtedy kiedy administrował minister Siemoniak, Klich, trudno to nazwać, że ministrował, ponieważ bardziej zwijali resort, niż cokolwiek budowali. Rezygnowali z jednostek i to na wschodniej flance sojuszu NATO. To zestawienie tylko jednego roku 2011, gdy Polską rządziła koalicja PO-PSl na czele z Donaldem Tuskiem. Zlikwidowano pułk w Suwałkach, dywizję z siedzibą w Legionowie, brygadę w Lublinie oraz batalion z siedzibą w Siedlcach. Polska armia była zwijana w sposób bezwstydny, niemądry i jak dzisiaj wręcz możemy powiedzieć, widząc to, co się dzieje, zbrodniczy w stosunku do bezpieczeństwa państwa, do bezpieczeństwa Polski i Polaków. Przykłady można mnożyć. I przykłady konkretnych działań. Głównym zadaniem ministra Siemoniaka, żeby nie powiedzieć obsesją, jest racjonalizacja wydatków. I kompromitujących wypowiedzi. Lotnik polski to jak trzeba będzie i na drzwiach od hangaru czy od stodoły poleci. Jak już jesteśmy w przestworzach: kontrakt z Korea Południową to także wyzbywanie się postsowieckiego sprzętu. Będziemy rezygnować z przestarzałych samolotów MiG. Ja nie dopuszczam do tego, żeby polscy piloci ryzykowali swoje życie, wykorzystując samoloty, które są dla nich niebezpieczne. A przecież bezpieczeństwo w tych trudnych czasach, gdy Rosja znów zaatakowała, jest najważniejsze. Wicepremier Mariusz Błaszczak spotkał się z minister obrony Hiszpanii. Tematy: współpraca wojskowa, partnerstwo w NATO, bezpieczeństwo w Europie i rzecz jasna rosyjska inwazja na Ukrainę. A więcej na ten temat w rozmowie z wicepremierem, Ministrem Obrony Narodowej Mariuszem Błaszczakiem, który będzie Gościem Wiadomości. Solidarność wobec rosyjskiej inwazji na Ukrainę i wspólna wizja europejskiej energetyki w kryzysie wywołanym nieodpowiedzialną polityką Niemiec - to tematy, o których podczas konsultacji w Warszawie rozmawiali przedstawiciele rządów Polski i Hiszpanii. Warszawa i Madryt przez lata uniezależniały się od gazu z Rosji budując m.in. gazoporty. Konserwatywny rząd Polski i lewicowy rząd Hiszpanii jednym głosem w sprawie Ukrainy. Madryt, mimo że 3000 km pewnie od Ukrainy oddalony, chce powiedzieć też stanął na wysokości zadania i wspólnie z Polską ramię w ramię walczyliśmy o te europejskie wartości. Rosyjska inwazja zdefiniowała, czym tak naprawdę są wartości europejskie i zweryfikowała, kto je wyznaje, a kto ma je jedynie na ustach. Chcę wyrazić solidarność Hiszpanii z polskim rządem i społeczeństwem. Pokazujecie to, co najlepsze w Polsce i w Europie, przyjmując ogromną liczbę uchodźców z Ukrainy. Hiszpania jest wiarygodnym partnerem w NATO, a ostatnio razem z Polską przeciwstawiła się próbom narzucenia przez Brukselę cięć zużycia gazu po to, by dzielić się nim z Niemcami. Madryt przypomniał Berlinowi kryzys finansowy sprzed 10 lat, gdy Niemcy narzucali mocno zadłużonym państwom południa bolesne cięcia, sami stawiając się za wzór odpowiedzialnego zarządzania finansami publicznymi. Dziś role się odwróciły i to Niemcy potrzebują pomocy. Nie mogą od nas wymagać poświęcenia, co do którego nawet nie zapytano nas o zdanie. W przeciwieństwie do niektórych innych narodów, Hiszpanie nie żyli ponad stan, jeśli chodzi o energetykę. Jak rząd ma odpowiedzieć na niemiecki szantaż odnośnie dzielenia się gazem? Śmiechem. Twarde stanowiska Madrytu i Warszawy przyniosły rezultaty w postaci odstępstw od celów redukcji zużycia gazu: Polska ze względu na wysoki poziom wypełnienia magazynów, a Hiszpania w zamian za udostępnienie Niemcom gazoportów. Terminale LNG w Hiszpanii to 1/3 mocy regazyfikacyjnych w Unii. Niemcy nie chcieli ich budować, stawiając na dostawy z Rosji. Ceny gazu i energii elektrycznej na rynkach znów wystrzeliły po tym, jak Gazprom ograniczył przesył przez Nord Stream 1 do 20% jego przepustowości. Niemcy liderzy Unii Europejskiej po prostu popełnili kolosalny błąd, no ale oni się do niczego nie przyznają i dalej chcą reformować Europę, budować państwo europejskie, co jest oczywiście totalnym nieporozumieniem. Prezes Prawa i Sprawiedliwości przekonuje, że Niemcy nie mają moralnego prawa, by narzucać Unii swoje przywództwo. Jarosław Kaczyński nie unika przy tym poruszania kwestii odszkodowań za zbrodnie z czasów II wojny światowej. Mówił o tym podczas spotkania w Warszawie z szefem CDU, czyli największej opozycyjnej partii w Niemczech. Pan przewodniczący Merz zwrócił nam uwagę, że żaden rząd niemiecki w tej chwili nie podejmie tego tematu, na co też z naszej strony pan prezes zasugerował, że warto jest czasami czekać, tak jak czekał pan przewodniczący Merz dwadzieścia prawie lat na to, żeby zostać szefem CDU. Przewodniczący CDU Friedrich Merz oskarża gabinet Olafa Scholza o oszustwo w sprawie pomocy walczącej Ukrainie. Krytykuje też kanclerza za niewywiązanie się z umowy o wymianie przekazanych przez Polskę Ukraińcom czołgów na nowoczesne maszyny z Niemiec. To zwiększa napięcie w relacjach między Niemcami i Polską. Rozumiem irytację polskiego rządu. Nie tak powinna wyglądać współpraca między sąsiadami. Lider niemieckiej opozycji opowiada się za utrzymaniem produkcji energii w elektrowniach atomowych i skrytykował projekt Nord Stream 2, realizowany przez Angelę Merkel, z którą niegdyś walczył o pozycję w CDU. Do Polski zmierza 11 statków zakontraktowanych przez PGE Paliwa. Kolejne ostrzały rakietowe i kolejne ofiary śmiertelne rosyjskiej napaści - m.in. w obwodzie charkowskim. Rosjanie zabili ich wszystkich. Zabili matkę i ojca. Zginęła też starsza kobieta. Rozumiecie to?! Takim sukcesem jest odzyskanie kontroli nad okupowanymi wcześniej miejscowościami. Rosjan trzeba wyprzeć z terenów Ukrainy. Kolejne ostrzały rakietowe i kolejne ofiary śmiertelne rosyjskiej napaści - m.in. w obwodzie charkowskim. Rosjanie zabili ich wszystkich. Zabili matkę i ojca. Zginęła też starsza kobieta. Rozumiecie to?! Ostatniej doby Rosja przeprowadził także zmasowane ataki rakietowe na infrastrukturę portową w obwodzie mikołajowskim na południu Ukrainy. Ponownie ostrzelali także obwód odeski. To jest terror. Nie potrafię tego inaczej wyrazić. Nie wiem, dlaczego wciąż muszą bombardować nawet puste budynki. Ukraińska armia ostrzelała za to strategiczny most nad Dnieprem w okupowanym od marca przez Rosjan Chersoniu. Ukraińskie pododdziały rakietowo-artyleryjskie wykonały ponad 150 ostrzałów i osiągnęły kontrolę nad infrastrukturą logistyczną na terytoriach okupowanych. Do więzień i obozów filtracyjnych z zajętych przez Rosjan terenów trafiło już ponad 1,5 mln Ukraińców, w tym tysiące dzieci. Polski wywiad zlokalizował położenie przynajmniej części z takich rosyjskich obozów, w których przetrzymywani są Ukraińcy. Od samego początku rosyjskiej inwazji widzimy działalność systemową wymierzoną w cywilów. Widzimy, że Rosjanom zależy nie tylko na pokonaniu oddziałów ukraińskiej obrony, ale i na sianiu terroru, na niszczeniu ukraińskiego narodu. Ukraina przygotowuje się do eksportu zboża drogą morską mimo rosyjskich ataków, ale wznowienie ruchu statków potrwa. Rosyjska ofensywa wyraźnie wytraciła impet. Zdaniem władz w Kijowie to efekt niskiego morale okupantów i ogromnych poniesionych strat sprzętowych i ludzkich. Przez 4 miesiące państwo rosyjskie nie przekazało swoim obywatelom żadnej informacji - nawet ocenzurowanej - o stratach sił okupacyjnych. Całkowita cisza. Tymczasem liczba ta wynosi już prawie 40 tys. Tylu zabitych armia rosyjska straciła od 24 lutego. Z najnowszego przeprowadzonego na Ukrainie sondażu wynika, że zdecydowana większość Ukraińców - 84% - nie dopuszcza żadnych ustępstw terytorialnych na rzecz Rosji, Zaledwie 10% zgodziłoby się na oddanie Rosji jakiejś części Ukrainy w zamian za pokój i zagwarantowanie niezależności państwa. To jest główne wydanie Wiadomości. Zobaczmy, co jeszcze przed nami w programie. Polska wielki plac budowy, czyli niezwykłe inwestycje. Ciekawe wystawy na kulturalnej mapie. To największy pożar lasów w historii Republiki Czeskiej. Od czterech dni płonie Park Narodowy Czeska Szwajcaria. Od wczoraj gasić ogień przy pomocy śmigłowca pomaga policyjno-strażacka ekipa z Polski. Z zagrożonego obszaru ewakuowano już 450 osób, na razie ma informacji o ofiarach. Na miejscu jest Maciej Biskup. Powiedz, kiedy uda się opanować pożar? Czy pogoda pomoże w walce z ogniem? Opanowanie pożaru to nie tylko kwestia najbliższych godzin ani najbliższych dni. Ogień objął obszar tysiąca hektarów. Gleba jest przesuszona. W piątek rozpocznie się seria deszczowych dni. Wówczas pogoda będzie sprzymierzeńcem strażaków. Obecnie mamy silne podmuchy wiatru. One sprzyjają przenoszeniu się pożaru. 25 zrzutów w ciągu godziny. W ciągu doby z polskiego śmigłowca na trawiący czeski park narodowy pożar spadło 120 ton wody. Polscy strażacy i policjanci jako pierwsza zagraniczna ekipa pomaga gasić ogromny pożar w Czeskiej Szwajcarii. Piloci i strażacy nie mieli żadnej przerwy po locie, tylko szybka odprawa. Warunki atmosferyczne pozwoliły, aby używać policyjnego śmigłowca. Teren, na którym pracują Polacy, jest trudnodostępny. To rejon górzysty i zwykły wóz strażacki tam nie dotrze, chociaż akcja gaśnicza obejmuje już 1000 ha. Działa tu ok. 83 jednostek straży pożarnej, ok. 500 osób, które mają ogromne problemy z samą próbą poruszania się w tym skomplikowanym terenie. Tylko połowa czeskich strażaków należy do zawodowej straży pożarnej, pozostali to ochotnicy. Polska załoga gasi najbardziej zagrożone miejsca, te do których dostęp jest najgorszy. Czesi wiedzą, że mają do czynienia z bardzo doświadczoną załogą. Wszyscy pamiętamy naszą akcję w Turcji, która została bardzo wysoko oceniona przez międzynarodowe środowisko strażackie. Stąd nie dziwi nas, że Czesi skierowali nas w najtrudniejsze miejsce do działań. W tym rejonie pożar z powietrza gasi 7 maszyn: 5 czeskich, jeden słowacki i polski policyjny Blackhawk wyposażony w specjalny zbiornik na wodę tzw. Bambi Bucket o pojemności ok. 3000 litrów. Czesi dziękują polskiej załodze za pomoc w walce z żywiołem. A nasza ekipa ma już ogromne doświadczenie w międzynarodowej pomocy. Moduły gaśnicze polskiej państwowej straży pożarnej są elitą światową, jeśli chodzi o gaszenie pożarów lasów, ale też jeśli chodzi o gaszenie z powietrza. Dzięki tej wspaniałej współpracy z polską policją, gdzie te przetarcie mieliśmy bardzo poważne w Turcji. "Moduł gaśniczy" to w dużym skrócie, jednostka specjalna straży pożarnej, która jest zdolna do pracy za granicą. 4 lata temu polskich strażaków pokochała Szwecja. Pożary w tym kraju gasiło niemal 140 polskich strażaków w 44 wozach gaśniczych. Z punktu widzenia reakcji kierowcy nie ma znaczenia, czy w kierunku auta leci kamień czy jajko, zazwyczaj kończy się to tragedią Ponad 1400 km dróg jest w tej chwili budowanych w Polsce. Tak szacuje Generalna Dyrekcja Dróg Krajowych i Autostrad. Pierwszy z 2 tuneli już przebity. To plac budowy Północnej Obwodnicy Krakowa. 2. tunel powstanie pod rzeką Prądnik w Zielonkach. Obwodnica jest na pewno potrzebna. Mieszkam w takim miejscu, że non stop stoję w korkach, wracając do domu. Pojawi się obwodnica, będzie, mam nadzieję, wygodniej. Obecnie w Polsce budowanych jest najwięcej tuneli w historii. To plan ambitny także dlatego, że tunele to najdroższe i najbardziej skomplikowane obiekty inżynieryjnie. Jak tutaj, na budowie tunelu na Zakopiance. Powstają 2 nitki po 2 pasy ruchu. Inwestycja jest już na ukończeniu. Docelowo w przypadku wzrostu natężenia ruchu mogą być także dostosowane jako po 3 pasy ruchu w każdą stronę. A najprawdopodobniej już w sierpniu mieszkańcy Małopolski będą mogli pojechać także tunelem, który powstał w ramach budowy Trasy Łagiewnickiej. Czekamy z utęsknieniem, aż to w końcu otworzą, bo korki są nie do zniesienia. Najdłuższy tunel drogowy w Polsce to otwarty pod koniec ubiegłego roku tunel ursynowski, który jest częścią Południowej Obwodnicy Warszawy. Gigantyczne tunele kolejowe właśnie powstają pod centrum Łodzi. Najdłuższa przeprawa podwodna dla kierowców to powstający właśnie tunel pod Świną w Świnoujściu. W tym regionie kraju na ukończeniu są już prace przy pogłębieniu toru wodnego Szczecin - Świnoujście. W 98% jest już ukończony przekop przez Mierzeję Wiślaną. Całość inwestycji będzie gotowa 17 września. Niedługo rozpocznie się także przebudowa portu w Gdańsku, tak by mógłby tam przypływać statki z gazem skroplonym. 856 mln zł przeznaczamy na tę inwestycję. Będzie ona realizowana w związku z inną inwestycją, polegającą na budowie jednostki regazyfikacyjnej. A to najnowsze zdjęcia z budowy trasy S19 Rzeszów Południe - Babica. Właśnie trwają tu intensywne roboty ziemne i mostowe. Jednocześnie właśnie podpisano umowę na realizację innej części S19 na odcinku Radzyń Podlaski - Międzyrzec Podlaski. Ta droga ma wymiar zarówno międzynarodowy, jak i krajowy, a także lokalny. Droga ekspresowa S19 jest elementem międzynarodowego szlaku komunikacyjnego Via Carpatia. Na podkarpackim odcinku trasy S19 zaplanowano prawie kilometrowy tunel pod górą Hyb. Trwa przetarg na jego budowę. Na tej mapie widać stan zaawansowania budowy dróg w Polsce. Wszystkie kolorowe odcinki to drogi albo realizowane, albo te, które wkrótce zaczną być budowane. Obecnie w Polsce powstaje ponad 1400 km nowych dróg za łączną kwotę ponad 50 mld zł. Z punktu widzenia reakcji kierowcy nie ma znaczenia, czy w kierunku auta leci kamień czy jajko, zazwyczaj kończy się to tragedią - tak eksperci komentują atak zwolennika opozycji na kolumnę, w której znajdował się Jarosław Kaczyński. Sytuacja staje się niebezpieczna, bo oprócz wulgarnych wyzwisk pojawiają się wzmianki o broni. Jest eskalacja agresji i milczenie opozycji. My się na ulicy zorganizujemy. Zorganizowali się, atakując, opluwając, wyzywając, terroryzując uczestników spotkań Polaków z politykami Prawa i Sprawiedliwości. Donald Tusk dał hasło, po czym zniknął. Od ponad 3 tygodni nie pojawia się publicznie, niemal nie zabiera głosu w mediach społecznościowych. Brudną robotę wykonują jego zwolennicy. Tu w Kórniku grupa zadymiarzy groziła pobiciem trzem kobietom wychodzącym ze spotkania z Jarosławem Kaczyńskim. W stronę kobiet poleciały wulgarne wyzwiska. Tu inny mężczyzna, stojąc tuż przy policjantach, głośno żałuje, że nie wziął broni. To już groźba, która budzi najgorsze skojarzenia. Rok 2010. Ryszard Cyba, były działacz Platformy Obywatelskiej, zastrzelił w łódzkim biurze Prawa i Sprawiedliwości pracującego tam Marka Rosiaka. Chciałem zabić Kaczyńskiego, tylko za małą broń mam. Nienawiść do Prawa i Sprawiedliwości, jego sympatyków... Będziesz siedziała, ty pisioro! ...a zwłaszcza lidera... W siną dal, w siną dal! Niech Kaczyński wyp**** w siną dal! ...nie bierze się znikąd. My wszystkich was rozliczymy. Młodzi, niemal anonimowi politycy Platformy Obywatelskiej, ale i sam jej lider, nie kryją, co szykują swoim politycznym konkurentom. Gościa wyprowadzić z NBP-u i ja to zrobię, ja to wam gwarantuje. Przyjdą silni ludzie i go przekonają. Silni ludzie na razie idą po słabszych, takich jak ta para starszych ludzi, których winą było to, że przyszli na spotkanie z liderem Prawa i Sprawiedliwości. Inni rzucają jajkami. W Gnieźnie na oczach policjantów mężczyzna zaatakował kolumnę samochodów, w której znajdował się Jarosław Kaczyński. Taki atak, obojętne czy jajkiem, czy kamieniem, najczęściej powoduje ten sam tragiczny skutek. To ekstremalnie niebezpieczna sytuacja - mówią eksperci. Co robi w takiej sytuacji kierowca? Unika zagrożenia. Co to znaczy unika? Skręca, ucieka przed tym rzuconym przedmiotem. Tutaj ten unik najczęściej doprowadza albo do zderzenia z innym pojazdem, albo do wjechania do rowu. Tu na szczęście kierowcy zachowali zimną krew. Napastnik odpowie za stworzenie zagrożenia dla bezpieczeństwa w ruchu drogowym. Pytanie, co z odpowiedzialnością polityków, którzy od agresywnych zachowań swoich zwolenników nie odcięli się. A wcześniej do ulicznych rozwiązań - wzywali. Odpowiedzialność za to spada na te siły polityczne, które zachęcają do tego typu działań. Wszystko jedno, czy też namawia się ludzi do wychodzenia na ulicę, czy stosowania przemocy fizycznej. My się na ulicy zorganizujemy. Marek Rutka został nowym członkiem Rady Mediów Narodowych. Dziś w skład rady powołał go prezydent Andrzej Duda. Kandydatura Marka Rutki została przedstawiona przez klub parlamentarny Lewicy. W Radzie Mediów Narodowych zasiadają dwie osoby z prezydenckiej nominacji. W piątek Sejm powołał 3 innych członków rady zgłoszonych przez klub Prawa i Sprawiedliwości. Są to Krzysztof Czabański, Joanna Lichocka i Piotr Babinetz. We Wrocławiu odbył się wernisaż wystawy Instytutu Pamięci Narodowej "Obraz Treblinki w oczach Samuela Willenberga". Rzeźby tego wyjątkowego artysty to świadectwo jego bolesnych przeżyć w niemieckim nazistowskim obozie zagłady w Treblince. 15 rzeźb przedstawiających codzienność życia w piekle na ziemi, jakim był obóz w Treblince. Od dziś do 21 sierpnia w Centrum Historii Zajezdnia we Wrocławiu. Ta wystawa dotyczy losu, doświadczenia ofiar totalitaryzmu, bardzo konkretnego niemieckiego nazistowskiego totalitaryzmu. My musimy o tym przypominać, musimy o tym pamiętać. Na wernisażu wystawy była obecna wdowa po Samuelu Willenbergu, Ada Willenberg, która kontynuuje dzieło swojego męża w imię zachowania pamięci o Zagładzie. Udało mu się, że tak powiem, oddać historie Treblinki w rzeźbach. Te rzeźby właściwie to jest wszystko to, co widział w Treblince. Mam głęboką nadzieję, że ten artystyczny wyraz wydarzeń z II wojny światowej znajdzie swoje miejsce także u naszych zachodnich sąsiadów w Niemczech. A to już Muzeum Narodowe w Krakowie i wystawa "Nowy początek. Modernizm w II RP", na którą składa się ok. 500 dzieł sztuki, przedmiotów codziennego użytku, książek, projektów i makiet. Mnóstwo bardzo ważnych eksponatów. Ważnych z tego względu, że mówią istotne rzeczy o modernizmie. Są tutaj prace bardzo znanych artystów takich jak Władysław Strzemiński czy Katarzyna Kobro. Przygotowanie wystawy trwało 2 lata. Całość bardzo ciekawa i świetnie przedstawione od strony muzealnej, od strony narracji. Znalazły się na niej także dzieła z Ukrainy, wypożyczone w ramach współpracy z Lwowską Narodową Galerią Sztuki. To też wiązało się z dużym przedsięwzięciem, jeśli chodzi o możliwość sprowadzenia obiektów z Ukrainy. Ekspozycja dla zwiedzających dostępna będzie od piątku. Wystawa jest wyjątkową prezentacją różnorodności polskiego modernizmu, od awangardy po nurty tradycjonalistyczne. Pokazuje, jak wiele możemy się z tamtej epoki uczyć, jak była kreatywna, jak była niezwykle twórcza, jak pozostaje do dzisiaj inspirująca. Jest najlepszą tenisistką globu. Tylko w tym roku wygrała 6 turniejów, a dziś rozpoczęła marsz po kolejny triumf! Iga Świątek pewnie wygrała swój mecz 1. rundy turnieju w Warszawie. Zmagania w kolejnych rundach, oby aż do finału, pierwszej rakiety świata, mogą państwo śledzić w TVP. Ostatni raz liderka światowego rankingu grała w Polsce 15 lat temu. Doskonale! Więc dziś w Warszawie tenisowe święto. Tym bardziej, że pierwszą rakietą globu od kwietnia jest Iga Świątek. To jest wielkie święto dla kibiców tenisa, organizatorów i dla nas dziennikarzy, bo komentować mecz liderki rankingu to jest prestiż, a jeśli tą liderką jest Polka, to prestiż jeszcze większy! A los chciał, że w 1. Rundzie turnieju na kortach Legii liderka rankingu trafiła na swoją rodaczkę. Ręce same składają się do oklasków! Magdalena Fręch robiła, co mogła, ale przeciwko tenisistce, która jeszcze niedawno miała serię 37 wygranych, nie była w stanie zbyt wiele zdziałać. Iga pewnie wygrała 6:1, 6:2. Bardzo chciałam zagrać w tym turnieju, bo wiedziałam, że atmosfera będzie niesamowita, że to będzie super doświadczenie. Też fajnie dla mnie byłoby nauczyć się grać u siebie. Dlatego szybko przestawiliśmy się na mączkę i jak widać czuję się dość komfortowo. Mecze 2. rundy już jutro. I nie chodzi tu tylko o tenis, ale też piłkę nożną, a konkretnie eliminacje Ligi Konferencji Europy, w których mamy aż 4 zespoły. Tydzień temu swoje mecze po 5:0 wygrały Raków i Lech. Brak awansu jednej z tych drużyn byłby katastrofą. Rewanżowy mecz Lecha jutro o 19.00 zobaczą państwo w TVP Sport. Kibicom przyda się podzielna uwaga, bo już 45 minut później w TVP2 Lechia zagra z Rapidem Wiedeń. O 20.00 swój mecz w Broendby rozpocznie Pogoń Szczecin. W dwóch ostatnich przypadkach pierwsze mecze zakończyły się remisami i sprawa awansu jest otwarta. Mamy pełną świadomość tego, że potrzebujemy indywidualnie i zespołowo naszego najwyższego poziomu i wtedy wszystko jest możliwe. Możliwe zatem, że w 3. rundzie eliminacji zameldują się wszystkie cztery polskie zespoły. Na "Gościa Wiadomości" z napisami zapraszamy do kanału TVP Info. 