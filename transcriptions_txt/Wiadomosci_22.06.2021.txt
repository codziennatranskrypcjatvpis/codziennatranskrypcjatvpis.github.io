Uwaga na niebezpieczną pogodę. W całej Polsce gwałtowne burze, nawałnice i wiatr dochodzący nawet do 90 km/h. Dobry wieczór państwu, Danuta Holecka. Zapraszam na główne wydanie Wiadomości. UE i NATO solidarne z Polską w obliczu cyberataków. Polska jako ważny członek NATO jest jedną z głównych ofiar tych działań. Tylko stanowcza postawa i działania ofensywne sprawiają wrażenie na Rosji. Jeśli jesteś "swój", to nagle znajdują się i pieniądze, i wsparcie. Milion złotych dla Sławomira Nowaka, czyli zrzutka na kaucję. To jest kwestia pewnego politycznego parasola. Musimy zagrać przede wszystkim odważnie. Mamy z przodu najlepszego napastnika świata. Biało-Czerwoni już w Petersburgu. Wielkie odliczanie do jutrzejszego meczu ze Szwecją. Zrobimy wszystko, by sprawić, żebyście mogli być naprawdę dumni. NATO i UE o cyberataku na Polskę i jego śladach prowadzących prosto do Rosji Władimira Putina. Szczegóły wciąż badają także polskie służby specjalne. Solidarność z Polską wyraziły państwa, które już w przeszłości były atakowane w podobny sposób, m.in. Holandia czy Estonia. Najprawdopodobniej jeszcze w tym tygodniu sprawa cyberataku na Polskę będzie omawiana w kwaterze głównej NATO w Brukseli. Eksperci Polski i NATO są w kontakcie w sprawie cyberataków w Polsce. Polskie służby specjalne poznają coraz więcej szczegółów dotyczących cyberataku i związanej z nim rosyjskiej akcji dezinformacyjnej. 4 tys. adresów, które zostały objęte działalnością grupy hakerskiej, to element szeroko zakrojonej operacji dezinformacyjnej prowadzonej przez Federację Rosyjską. Solidarność z Polską po ataku wyraziła Komisja Europejska, ale też m.in. Dania, Holandia, Litwa czy Estonia. Sprawą ataku na Polskę zajmują się także eksperci instytucji UE. Przedstawiłem informację dotyczącą cyberataków, których ofiarami jest rosnąca liczba polityków różnych opcji w Polsce. Na temat cyberataków Rosji na kraje zachodnie w ubiegłym tygodniu prezydent USA Joe Biden rozmawiał z prezydentem Władimirem Putinem. Stany Zjednoczone, które również, obok m.in. Niemiec, w tym samej kanclerz Angeli Merkel, padały ofiarą podobnych ataków, żądają od Rosji zaprzestania tych działań. Atak na Polskę to jest atak na NATO, na UE, na Zachód. Nie miejmy żadnych wątpliwości. Teraz padło na nas. Wcześniej mieliśmy ataki na inne kraje. Mamy do czynienia z wojną taką niewypowiedzianą. Gorącą wojną, a nie zimną miedzy Rosją a Zachodem. Część opozycji w Polsce od początku próbowała przekonywać, że włamanie na prywatne konto m.in. szefa Kancelarii Premiera Michała Dworczyka to nie cyberatak z Rosji, a sympatyzujące z nią media zaczęły przedrukowywać informacje z rosyjskich portali. Próbujecie to ukryć, udajecie, że troszczycie się o bezpieczeństwo. To jest afera mailowa, bo nie potraficie korzystać z poczty internetowej. To, że "Gazeta Wyborcza" przedstawiła nieprawdziwe informacje, nie jest chyba zaskoczeniem ani dla polityków, ani dla osób, które nas słuchają. Powiem wprost - te gazety wpisują się wprost w działania, które nie są pisane w Polsce. Na poprawę cyberbezpieczeństwa Polski wpływają takie inwestycja jak otwarty właśnie przez państwową spółkę Exatel teleport satelitarny służący do przesyłania danych. Będzie wykorzystywany przez rządowe instytucje, armię, służby, a także przemysł. Budowanie cybersuwerenności, zapewnienie rozwiązań w sieci, w przestrzeni internetowej, zapewnienie bezpiecznej łączności to jest dzisiaj polska racja stanu. Teleport satelitarny jest 1. tego typu rozwiązaniem w Europie Środkowo-Wschodniej realizowanym i kontrolowanym przez spółkę Skarbu Państwa. 90 przypadków indyjskiej mutacji koronawirusa potwierdziło w Polsce Ministerstwo Zdrowia. Aby zmniejszyć ryzyko transmisji wariantu wirusa Delta, resort zdecydował, że już nie tylko osoby przybywające do Polski z Indii, Brazylii czy z Południowej Afryki, ale także Wielkiej Brytanii będą podlegały obowiązkowej kwarantannie, z której zwalniać będzie tylko negatywny wynik testu wykonywanego nie wcześniej niż po tygodniu. Hiszpania to kolejny kraj, który szeroko otwiera drzwi dla polskich turystów. Zaprasza Polaków bez testów i bez kwarantanny. Ruch na lotniskach rośnie z każdym tygodniem. Tak naprawdę wszystkie połączenia zaczynają wracać od przewoźników i to zainteresowanie jest ogromne. Europejskie Centrum ds. Zapobiegania i Kontroli Chorób umieściło ostatnio Polskę w strefie zielonej jako jeden z nielicznych krajów na kontynencie. Nadal jednak każdy kraj stosuje odrębne obostrzenia dla podróżujących. Zawsze zachęcamy pasażerów, bo to jest ich obowiązkiem, aby zapoznali się z restrykcjami na stronach rządowych, albo naszych, albo docelowego kraju, jakie muszą spełnić warunki. To jednak się zmieni już w przyszłym tygodniu za sprawą Europejskiego Certyfikatu Covidowego. 1 lipca to się zmieni, ponieważ te zasady w obrębie państw UE będą ujednolicone. To jest zdecydowanie rozwiązanie, na które branża lotnicza czekała. W Polsce certyfikat pobrały już 3 mln osób. Można to zrobić za pomocą Internetowego Konta Pacjenta, a od wczoraj także przez aplikację mObywatel. Certyfikat automatycznie otrzymuje każda osoba zaszczepiona, a także ozdrowieniec lub posiadacz aktualnego negatywnego wyniku testu. Certyfikaty ujednolicają zasady w obrębie państw UE. Zdecydowanie to jest rozwiązanie, którego do tej pory brakowało. Jesteśmy przekonani, że pozytywnie wpłynie na pobudzenie ruchu, wzrost ruchu i odbudowę branży lotniczej. Przyjeżdzający do Polski z Wielkiej Brytanii będą podlegali obowiązkowej 7-dniowej kwarantannie, z której zwalniać będzie tylko negatywny wynik testu wykonywanego nie wcześniej niż po tygodniu, zdecydowało Ministerstwo Zdrowia. W Polsce potwierdzono już 90 przypadków indyjskiej mutacji, która rozprzestrzenia się na Wyspach. Naszą troską jest przede wszystkim dbałość o to, by te mutacje, które się pojawiają, nie rozpowszechniły się szeroko. Dobre wieści są takie, że najnowsze badania potwierdzają ponad 90-procentową skuteczność szczepionek także przeciw indyjskiej mutacji koronawirusa. Polska w europejskiej i światowej czołówce pod względem przyciągania wysokiej jakości inwestycji zagranicznych. W raporcie agendy ONZ do spraw handlu zajęliśmy pod tym względem 2. miejsce w Unii i 5. na świecie. To będzie największa w historii Kielc inwestycja zagraniczna. Włoski inwestor buduje tu fabrykę felg, w której zatrudnienie znajdzie co najmniej 300 osób. Rynek pracy się wzbogaci trochę o nowe miejsca. Tak mi się wydaje. Będzie dla miasta chyba też trochę pieniędzy. A to Poznań. Na tym polu Chińczycy zbudują fabrykę podzespołów do samochodów elektrycznych. W Dąbrowie Górniczej kolejne 3,5 mld zł także w elektromobilność zainwestują Koreańczycy. Pokazujemy, że wygrywamy największe projekty z całym światem, że wszystkie te wielkie projekty, które dzisiaj chciały wykorzystać sytuację związaną z pandemią COVID-19 i szukały skracania łańcuchów dostaw, to gdzie? Naturalnie w Europie - Polska. Według raportu agendy ONZ do spraw handlu Polska w ubiegłym roku zajęła 2. miejsce w UE i 5. miejsce na świecie pod względem wartości zagranicznych inwestycji greenfield, czyli takich, w których zakłady tworzone są od podstaw, często w szczerym polu. Takie inwestycje uważane są przez ekonomistów za najlepsze, bo generują najwięcej miejsc pracy i nie wiążą się z ryzykiem nagłego wycofania kapitału. Cieszy, że udział Polski w tego typu inwestycjach bardzo mocno rośnie w warunkach skrajnie podwyższonej niepewności, która towarzyszy wszystkim korporacjom na świecie od wybuchu pandemii. Także ten rok zapowiada się obiecująco. Widzimy zdecydowany wzrost zainteresowania. Coraz częściej odwiedzają nas inwestorzy. Już w 1. półroczu zamknęliśmy dużo więcej projektów o dużo większej wartości niż rok wcześniej. Współpracę z zagranicznymi partnerami podejmują też polskie spółki skarbowe. Orlen podpisał z Koreańczykami i Hiszpanami finalną umowę rozbudowy kompleksu petrochemicznego. Największa inwestycja petrochemiczna na tę chwilę od 20 lat w całej Europie. Ona jest konieczna. W ubiegłym roku w przyciąganiu tworzonych od podstaw inwestycji zagranicznych radziliśmy sobie znacznie lepiej niż inne kraje Europy Środkowo-Wschodniej, które wspólnie dążą do tego, by obecność firm, choćby cyfrowych gigantów czy sieci handlowych, zawsze przekładała się nie tylko na miejsca pracy, ale i na wpływy podatkowe. M.in. o tym w Warszawie rozmawiali ministrowie finansów Grupy Wyszehradzkiej. To jest właśnie ta współpraca - dopilnowanie, że są podatki uczciwie płacone. Chcemy, by firmy płaciły podatki tam, gdzie prowadzą działalność, a nie tam, gdzie mają siedzibę. W wielu przypadkach prowadzą działalność w Czechach już 10 lat i nie zapłaciły ani korony podatku. Gospodarcze znaczenie Grupy Wyszehradzkiej w Europie wzrosło mimo koronakryzysu. Nasze kraje miały mniejszy spadek PKB w kryzysie i nasze gospodarki osiągają już poziom sprzed pandemii. W Polsce produkcja przemysłowa w maju wzrosła o prawie 30%, a sprzedaż detaliczna o prawie 14% w ujęciu rocznym. Ponad 400 mln zł na budowę Centrum Rozwoju i Produkcji Leków Onkologicznych. Ośrodek powstanie na terenie Polfy Tarchomin w Warszawie i będzie produkował leki dla pacjentów cierpiących na nowotwory zarówno na rynek polski, jak i za granicę. W uroczystości wmurowania kamienia węgielnego pod budowę Zwykle atakuje niepostrzeżenie. Symptomy choroby trudne są do wychwycenia. Dla pacjentów to jest szok. Szacuje się, że każdego roku nowotwór diagnozowany jest u blisko 200 tys. Polaków. W skali świata sięga niemal 20 mln. Na szczęście coraz więcej przypadków nowotworów daje się wyleczyć. Kluczem są trafna diagnoza i dobór skutecznej metody leczenia. Chodzi m.in. o nowoczesne terapie lekowe. Coraz częściej w pierwszej kolejności chemioterapia neoadjuwantowa, czyli chemioterapia taka, która jest stosowana przed zabiegiem operacyjnym. W Warszawie wmurowano kamień węgielny pod budowę Centrum Rozwoju i Produkcji Leków Onkologicznych. Nowoczesny ośrodek badawczo-produkcyjny powstanie na terenie Polfy na stołecznym Tarchominie. Powstaną laboratoria badawcze i nowoczesne linie produkcyjne. Ogromnie cieszę się, że jest to realizowane u nas. Że nie będziemy musieli poszukiwać tych leków i tych technologii tylko za granicą, ale będzie to realizowane w tych zakładach, które mają swoją wielką pionierską tradycję. Budowany na Tarchominie kompleks będzie jedynym takim w tej części Europy. Innowacyjne rozwiązania pozwolą produkować tutaj leki, które do tej pory nie były produkowane w naszym kraju. Budowane kosztem 400 mln zł Centrum zacznie działać już za 2 lata. Bez tych środków nie moglibyśmy nawet marzyć o Centrum Rozwoju i Produkcji Leków Onkologicznych. Polfa Tarchomin za 3 lata będzie obchodzić 200-lecie swojego istnienia. Należy do najstarszych tego typu zakładów na świecie. Jest jednym z wiodących producentów leków w Europie. Produkcja leków, jak pokazała pandemia, jest szalenie ważna. I ważne jest to, żeby te podstawowe leki były produkowane w Polsce. Rynek farmaceutyczny jest jednym z ważniejszych sektorów polskiej gospodarki. Jego całkowita wartość w Polsce w ubiegłym roku sięgnęła prawie 40 mld zł. Oglądają państwo główne wydanie Wiadomości. Oto co jeszcze przed nami w programie. Powrót Grzegorza Schetyny zapowiada nową wojnę wewnątrz Platformy Obywatelskiej? Uwaga na niebezpieczną pogodę. Nad Polską przechodzą silne burze. Żar leje się z nieba - w końcu to 1. dzień kalendarzowego lata. Temperatury powyżej 30 stopni pozostaną za dnia, ale w nocy czekają nas intensywne burze. Instytut Meteorologii i Gospodarki Wodnej wydał ostrzeżenia 2. stopnia dla centralnej, północnej i południowej Polski. Takich nawałnic nie było od dawna. W Poznaniu zawalił się dach hali sportowej. Nikomu nic się nie stało, ale przed nami burzowe noce w niemal całym kraju. Tym burzom towarzyszą intensywne opady deszczu, do 50 litrów wody na m2. Dodatkowo grad wielkości nawet 2 cm. Na zachodzie Polski tak mocno padało już wczoraj. Silny wiatr łamał gałęzie i powalał drzewa. Zerwał się wiatr i to drzewo runęło. To był moment. Takie momenty mogą być śmiertelnie niebezpieczne, chociaż na intensywnym deszczu skorzystają rośliny. No popiół. Widać, że wszystko wody potrzebuje. Upały spowodowały suszę. Działkowicze modlą się o deszcz. Niech w nocy sobie pada, w dzień będzie słonecznie, tak jak do tej pory. Bo mimo nocnych burz w dzień temperatura nadal będzie przekraczać 30 stopni Celsjusza. Uwielbiam upały. W kalendarzu oficjalnie lato, ale upały dają się we znaki od kilku dni. Dla mnie nigdy nie jest za gorąco, taka pogoda jest cudowna. Nie każdy jest fanem wysokich temperatur. Niektórzy zamykają się... W domu, żaluzja ściągnięta. A na zewnątrz obowiązkowo... W taką gorącą pogodę warto się schłodzić, bo to najlepsze wyjście. Kapelusz, woda. Lekarze radzą, by pić nawet do 3 litrów wody dziennie. Dodatkowe orzeźwienie przyniesie też przekąska w postacie smoothie czy koktajli, odpowiednio skomponowane z owoców sezonowych, z dobrego źródła tłuszczy, w postaci np. siemienia lnianego czy orzechów. Taki koktajl można wziąć ze sobą np. na plażę. Ale tu z kolei pamiętajmy o bezpieczeństwie. Nagłe wejście do wody, jak jesteśmy rozgrzani, może powodować szok termiczny, może powodować problemy kardiologiczne. Według ratowników najczęstsza przyczyna utonięć to brawura, używki i brak opieki nad dziećmi. Przed nami gorące dni i burzowe noce, które według prognoz utrzymają się do piątku. To ma być skuteczny bat na przestępców, którzy z nielegalnego importu odpadów zrobili niezwykle dochodowy interes. Rząd przygotował pakiet przepisów, które pozwolą skutecznie ścigać mafie śmieciowe. Będą grozić m.in. drastycznie zaostrzone kary. Mysłowice, tu na 6 tys. m2 porzucono setki pojemników z niebezpieczną zawartością. Nie wiadomo, co jest w środku. My się boimy, że tu się coś stanie, a tu jest blisko ten blok. Makabra tu żyć, my się boimy. Utylizacja ma kosztować prawie 94 mln zł. Samorząd dostał z budżetu państwa ponad 40 mln, ale i to za mało. Mysłowice musiały wziąć kredyt. Jest to nie tylko największa bomba ekologiczna w centrach miast w całym kraju, ale również najbardziej kosztowna bomba ekologiczna. Nielegalne składowisko przy Brzezińskiej 50 to jeden z przejawów działalności mafii. Jak ustaliła prokuratura, siatka działała na terenie całej Polski. Wszędzie ten sam model: do wynajętej hali lub nieruchomości przestępcy przywozili odpady, najczęściej z Niemiec. Po kilku dniach znikali. Takich zainwentaryzowanych miejsc w Polsce jest 800. W tej chwili wyroki są niestety za niskie w tych sprawach, dlatego postanowiliśmy zaproponować drastyczne zwiększenie kar w kodeksie karnym. Bo też problem narasta, także w lasach. Znajdowaliśmy przyczepę odpadów Rocznie Lasy Państwowe wydają 20 mln zł na sprzątanie. Idziemy do lasu na spacer, widzimy porzucone odpady, widzimy nagle w mało zamieszkanym terenie duże ilości samochodów ciężarowych, które dowożą jakieś mauzery, jakieś beczki - zgłośmy to. Można zrobić to także anonimowo na stronie Głównego Inspektoratu Ochrony Środowiska. Tam wystarczy kliknąć w podświetlone na czerwono "Zgłoś interwencję". Były przewodniczący PO Grzegorz Schetyna wraca do zarządu krajowego partii. Został pełniącym obowiązki szefa partii na Dolnym Śląsku. Jak podkreślają eksperci, to ruch nieprzypadkowy, zwłaszcza gdyby powrót Donalda Tuska do krajowej polityki stał się faktem. PO zmaga się nie tylko z poważnym kryzysem wizerunkowym, ale także politycznym. Myślę, że jest taki trójkąt bermudzki, on się nie najlepiej kojarzy niestety, to znaczy pan Budka, pan Tusk potencjalnie i pan Trzaskowski. Teraz wewnętrzne tarcia w PO mogą być jeszcze większe. Wracam do zarządu, bo to jest miejsce szefa regionu. Były przewodniczący PO Grzegorz Schetyna wraca do zarządu krajowego partii. Ponownie przejął obowiązki szefa struktur na Śląsku. Cieszę się, bo wracam na stare miejsca, dosyć ważne, bo wiele dzieje się w PO, w KO, w ogóle w polskiej polityce, więc cieszę się, że będę mógł pomóc i się angażować. Myślę, że informację powrotu do ścisłych władz PO należy czytać w kontekście sygnałów, że Donald Tusk chciałby wrócić. Moim zdaniem mamy do czynienia z konsolidacją wszystkich, którzy się boją powrotu Donalda Tuska. W kuluarach partii mówi się, że Donald Tusk może nawet zdetronizować obecnego przewodniczącego PO. Borys Budka z tych informacji, które mamy, już stracił władzę, bowiem porozumieli się z Donaldem Tuskiem, że ustąpi mu funkcję przewodniczącego PO. Nie brak jednak opinii, że wielu działaczy PO żeby zachować swoje stanowiska i wpływy, nie może się temu tylko biernie przyglądać, stąd zdaniem ekspertów ostatnie roszady z udziałem Grzegorza Schetyny. Na pewno wzmacnia się frakcja przeciwko Donaldowi Tuskowi. Grzegorz Schetyna był najbardziej znamienitym przeciwnikiem Donalda Tuska i odwiecznym jego rywalem o władzę w Platformie. Ale dzisiaj przeciwników powrotu Donalda Tuska jest sporo. Borys Budka, Rafał Trzaskowski, Grzegorz Schetyna i Donald Tusk. PO z coraz niższym sondażowym poparciem i coraz większą liczbą pretendentów do rządzenia. Wojna w partii już jest. Różne frakcje chcą w jakiś sposób zaistnieć i przygotować się albo na rozpad Platformy, Rafał Trzaskowski już organizuje jakieś inicjatywy, albo powalczyć o władzę. Pamiętajmy, że władza w PO to jest duża kasa, duże pieniądze. Stąd opinia, że Donald Tusk wraca do Polski tylko dlatego, że prestiżowe funkcje na unijnych salonach się już skończyły. W 2014 roku, wbrew wcześniejszym zapewnieniom, zrezygnował z bycia polskim premierem. Fuer Deutschland. Wybrał polityczną karierę w Brukseli. Dla większości ludzi milion złotych to ogromna, nieosiągalna kwota. Jak się okazuje, nie dla Sławomira Nowaka, byłego ministra transportu w rządzie Donalda Tuska, któremu udało się zebrać właśnie milion, aby zapłacić kaucję i nie iść za kratki. Pewnie wielu z państwa zastanawia się, jak mu się to udało. Z odpowiedzią pospieszyła partyjna koleżanka Nowaka, Małgorzata Kidawa-Błońska. Sławomir Nowak. Podejrzany o korupcję. Żeby do sądowej rozprawy nie musiał siedzieć za kratami, potrzeba, bagatela, miliona złotych na kaucję. Nagle jeśli jesteś swój, to znajdują się i pieniądze, i wsparcie. I z tą teorią trudno się nie zgodzić, bo, jak się okazuje, milion udało się zebrać. Zrzuciło się kilkadziesiąt osób, w tym partyjni koledzy z PO. Tłumaczy Małgorzata Kidawa-Błońska. Taka koleżeńska hojność może dziwić o tyle, że przecież to pewnego rodzaju poręczenie. Świecenie twarzą za osobę, która może trafić do więzienia. Każdy do momentu prawomocnego wyroku w myśl polskiego prawa jest niewinny. I tak traktujemy Sławomira Nowaka. To opinia z samego środka PO. To - obserwatora z zewnątrz. Są ludzie, którzy mu są dozgonnie wdzięczni. Są też ludzie, którym bardzo zależy na tym, by on zachował milczenie, ponieważ wiedza, którą on posiada, mogłaby pogrążyć i złamać niejedną karierę w PO, nawet u bardzo wysoko postawionych polityków tej formacji. Sławomir Nowak to kiedyś bardzo bliski współpracownik Donalda Tuska. Był w jego rządzie ministrem transportu. Jeszcze za rządów koalicji PO-PSL wpadł w tarapaty, gdy okazało się, że zapomniał wpisać do oświadczenia majątkowego luksusowego zegarka. Później mimo to był zaangażowany w prezydencką kampanię wyborczą Małgorzaty Kidawy-Błońskiej i Rafała Trzaskowskiego. Wkrótce potem wyszło na jaw, że Nowak może być zamieszany w ogromną aferę korupcyjną, w czasie gdy był szefem państwowej spółki na Ukrainie odpowiedzialnej za budowę dróg. Został zatrzymany i trafił do aresztu. Sąd zwolnił go po tym, jak przedłużanie aresztu dla Nowaka w telewizyjnym wywiadzie skrytykował Donald Tusk. Leży mi to na sercu, ponieważ był moim podwładnym i tak dalej być nie może. Za Nowakiem murem stoją też inni politycy PO. Widać już doszli w PO, że można Sławomira Nowaka bronić, gdy teraz to już nie zaszkodzi. Coraz częściej słychać w kontekście tej obrony o tak zwanej "doktrynie Neumanna", czyli schemacie działania polityków PO, o którym Neumann mówił podczas nagrywanej rozmowy. Dziś partyjni koledzy bronią Nowaka, wspierają finansowo. Choć nie wszyscy. Niektórzy z żalem przyznają, że nie mają z czego. Trudno dziś wyrokować, czy na taką pomoc będzie mogła również liczyć posłanka Joanna Mucha. Prokuratura chce uchylenia jej immunitetu, bo ma zamiar postawić jej zarzuty. Przekroczenia uprawnień i niedopełnienia obowiązków służbowych, w wyniku czego Skarb Państwa poniósł szkodę majątkową w kwocie 4,7 mln zł. Chodzi o ten koncert Madonny. Joanna Mucha była wtedy ministrem sportu w rządzie Donalda Tuska. Zgodziła się na organizację koncertu za pieniądze z rezerwy, która była przeznaczona na upowszechnianie sportu wśród dzieci i młodzieży. Sygnał do obrony w szeregach PO na razie nie został jeszcze wysłany. Już jutro w Petersburgu arcyważny mecz Biało-Czerwonych ze Szwecją podczas piłkarskich mistrzostw Europy. Nasza reprezentacja jest już na miejscu, jest też Michał Adamczyk. Dobry wieczór państwu. 8 dni temu nasi piłkarze i polscy kibice po meczu ze Słowacją opuszczali Sankt Petersburg w fatalnych nastojach. Ale po udanym meczu z Hiszpanią nadzieja wróciła. Jutro na tej murawie Polacy stoczą bój o awans do 1/8 finału. Połączmy się z naszymi reporterami - Mateuszem Nowakiem i Adrianem Boreckim. Najpierw Mateusz. Tylko zwycięstwo daje Polakom wyjście z grupy. Ale pamiętajmy, że to Szwecja jest liderem w naszej grupie, a w pierwszych 2 spotkaniach nie straciła nawet bramki. Jakie informacje płyną z obu zespołów na dzień przed meczem? W naszej drużynie oczywiście pełne skupienie. Martwi ból kolana Jakuba Modera. Za to wróci jutro Grzegorz Krychowiak. Jeśli chodzi o Szwedów, oni są już pewni awansu do fazy pucharowej. Tamtejsze media zastanawiają się, czy trener da odpocząć kluczowym zawodnikom. Ale taryfy ulgowej na pewno nie będzie. Im też zależy jutro na zwycięstwie. Za naszymi piłkarzami już ostatni trening przed meczem ze Szwecją. Po południu Biało-Czerwoni wylądowali w Petersburgu. To tu jutro czeka ich batalia o przedłużenie swojej przygody na Euro. Wszyscy mamy jeszcze w pamięci fenomenalne starcie z Hiszpanią. Ten remis sprawił, że przed ostatnią kolejką wszystko jest możliwe. To, czy awansujemy, zależy tylko od nas. Porażka lub remis wyrzuca nas z turnieju, zwycięstwo daje przepustkę do fazy pucharowej. Co więcej, jeżeli w meczu Słowacja - Hiszpania padnie remis, a my wygramy ze Szwecją co najmniej 2 bramkami, zajmiemy 1. miejsce w grupie E. Musimy zagrać przede wszystkim odważnie. Widać, że jesteśmy mocni w kontratakach. Mamy szybkie wahadła, mamy z przodu najlepszego napastnika świata, mamy wiele jakości w środku, świetnych piłkarzy. Niestety, nie wiadomo, czy wszyscy będą gotowi do gry. Tuż przed meczem zapadnie decyzja w sprawie Jakuba Modera, który ma problemy z kolanem i dziś opuścił trening. Ze Szwecją prawdopodobnie zagra Jan Bednarek, wróci też Grzegorz Krychowiak, który w spotkaniu z Hiszpanią pauzował za kartki. Jeżeli on jest w dobrej formie, to w środku rządzi i dzieli. Na Szwecję taki zawodnik na pewno bardzo się przyda. Bo Szwecja to rywal mocno dla nas niewygodny. Przegraliśmy z nimi 5 spotkań z rzędu - ostatni remis padł w 1997 roku. Jednak z Hiszpanią nasz bilans był jeszcze gorszy, ale po takiej przemowie Kamila Glika w szatni była walka o każdą piłkę i każdy centymetr murawy. Jeżeli nadal będzie takie zaangażowanie, taka agresja, charakter jak w spotkaniu z Hiszpanią, dopiszą siły, to wynik meczu jest otwarty, a może nawet możemy liczyć na lekką przewagę z naszej strony. Liczymy więc jutro na przewagę i, przede wszystkim, na zwycięstwo. Niezależnie od wyniku, jakim zakończy się jutrzejsze spotkanie, możemy być pewni, że polscy kibice nie zawiodą. W Sevilli, gdy na trybunach było ich 4 razy mniej od Hiszpanów, to i tak na stadionie słychać było głównie polski doping. Jutro też liczymy na potężne wsparcie z tysięcy gardeł polskich fanów. Łączymy się z Adrianem Boreckim. Ilu polskich kibiców pojawi się na meczu w Sankt Petersburgu? Dokładnej liczby nie znamy. Ale na stadionie polskich kibiców będzie minimum 2,5 tysiąca. Podobnie było w poprzednich meczach. To daje gwarancję dopingu na najwyższym poziomie. Cały czas przyjeżdżają kolejni fani. Wierzą, że jutro wygramy. Miesiąc temu były marzenia... Teraz stały się one rzeczywistością. Podopieczni fundacji "Z ławki rezerwowych" dojechali do Petersburga prawie 40-letnim vanem. Przejechaliśmy blisko 1400 km. Zajęło nam to praktycznie półtora dnia. Polska, Biało-Czerwoni! Jutro będą wspierać Biało-Czerwonych podczas meczu ze Szwecją. Spełniło się moje marzenie, bardzo chciałam pojechać na mecz. W tamtym roku też chciałam, ale się przez, no wiadomo co, nie udało, ale w tym roku już się udało i jestem mega przeszczęśliwa. Nie byłoby to możliwe bez państwa wsparcia. Jeden z widzów podarował nową głowicę i pomógł przy remoncie pojazdu. Do fundacji zgłosili się też sponsorzy. Ludzie, którzy pomogli po materiałach po meczu, spowodowali to, że faktycznie mamy bezpieczne auto i jesteśmy nim tutaj dzisiaj, w Petersburgu. Podopiecznymi fundacji są dzieci, których mimo młodego wieku los nie oszczędzał. Nadal w to nie wierzę, że się udało, zawsze chciałem zwiedzić Petersburg, ale nie dało rady. Dla nich podróż na mecz do Petersburga jest nauką życia. Dodaje to motywacji, daje chęci do życia, do spełniania swoich celów, marzeń i po prostu robienia progresu. Z kolei motywacji naszym piłkarzom dodają Biało-Czerwoni kibice, którzy cały czas wspierają naszą reprezentację podczas Euro 2020. Czy to na stadionie... W strefach kibica... Czy w domu przed telewizorami... Jutro kluczowy dla nas mecz w grupie. Nie możemy tego odpuścić, będziemy się starać za wszelką cenę. Będziemy walczyć, wydaje mi się, że teraz mamy dobrą energię po tym, co pokazaliśmy w meczu z Hiszpanią, no i trzeba trzymać kciuki za naszych. 