Michał Adamczyk, dobry wieczór państwu. Zapraszam na specjalne wydanie Wiadomości ze stadionu 974 w Dosze, stolicy Kataru, gdzie byliśmy świadkami może nie porywającego meczu, ale z pewnością wielkich sportowych emocji. Remis na początek mistrzostw i to z utytułowanym rywalem na pewno nie jest złą prognozą. We wszystkich 3 mundialach po 2000 roku, na których grała Polska, rozpoczynaliśmy od porażki, za każdym razem tracąc 2 bramki. Dziś na szczęście jest inaczej, a to pozwala z pewnym optymizmem patrzeć w tę najbliższą mundialową przyszłość. Połączmy się z Mateuszem Nowakiem. Jak przebiegał mecz Polaków z Meksykanami i kto z naszych piłkarzy zasłużył na najlepsze oceny? Ciężko wyróżnić któregoś Polaka. To Meksykanie byli bardziej konkretni. Przeważali. Ale to my mieliśmy rzut karny, którego nie wykorzystał Robert Lewandowski. Cieszy zdobyty punkt. Na ten gwizdek czekaliśmy od marca. I to wyczekiwanie widać było od początku meczu. W 6. minucie pierwszy stały fragment gry dla Biało-Czerwonych... Kamiński! Lewandowski! ...ale strzał Roberta Lewandowskiego zablokowali rywale, którzy zresztą szybko odpowiedzieli. Dośrodkowanie, kończy to strzałem! Na szczęście skończyło się na strachu. Jeszcze groźniej było w 25. minucie. Wrzutka i szansa Meksyku! Piłka o centymetry minęła słupek bramki Wojciecha Szczęsnego. 2 minuty później błąd naszego bramkarza mógł być brzemienny w skutkach. Szczęsny wyszedł! Gdzie jest piłka? Na szczęście nie w naszej bramce! Na szczęście wyręczyli go obrońcy. Próbowali i Polacy, ale byli szalenie niedokładni. Nie możemy za darmo oddawać piłki rywalom. Tuż przed przerwą zespół uratował Szczęsny. Jeszcze Sanchez! Szczęsny na rzut rożny! Do przerwy 0:0. Oglądający to spotkanie z żołnierzami w bazie w Siemianówce Jeżeli tak było, początek drugiej połowy nie przyniósł im ulgi. Co prawda w 53. minucie faulowany w polu karnym był Robert Lewandowski. Lewandowski! Pole karne! Lewandowski! A przecież nasz kapitan prawie nie myli się z 11. metra. 1:0 dla nas? Lewandowski! Obronił Ochoa! Nie tym razem. Guillermo Ochoi znowu włączył się w tryb mundialowy, w którym broni jak najlepszy bramkarz świata. To dopiero 8. nietrafiony karny w karierze Lewandowskiego. Meksykanie poczuli wiatr w żaglach i ponownie zaatakowali. Alvarez! Fenomenalnie Szczęsny! Na szczęście znów górą był goalkeeper, tym razem reprezentacji Polski. W końcówce Biało-Czerwoni spróbowali jeszcze przycisnąć, ale bez skutku. Kto to zamknie? Krychowiak! Na stadionie 974 dziś bez bramek. Punkt cieszy, ale by wygrać w sobotę z sensacyjnym liderem grupy - Arabią Saudyjską - musimy zobaczyć lepiej grających Polaków. O ile remis z Meksykiem nie jest zaskoczeniem, o tyle zwycięstwo Arabii Saudyjskiej z Argentyną było prawdziwą sensacją. Połączmy się z Marcinem Tulickim. Po pierwszych meczach grupowych niewiele można przewidzieć. Wiadomo, że celem minimum naszej reprezentacji jest awans do kolejnej fazy mundialu. Ten cel jest bliżej czy dalej po dzisiejszym meczu? To jest zadanie przede wszystkim dla nas. Wszystkie karty są jeszcze w grze. Wszystkie scenariusze są możliwe. Warto spojrzeć na przyszłość z perspektywy 1. spotkania. Sensacyjnie wygrała Arabia Saudyjska. Do najbliższego meczu z Polską podejdzie z mniejszą presją. To emocje tuż po meczu. Emocje, którym trudno się dziwić. Ale zabawa w okolicach stadionu trwała od wczesnego popołudnia. Na wiele godzin przed meczem. Santiago. Z przyczyn oczywistych to jego pierwszy mundial w życiu. Ma 2 lata. Rodzice do Polaków podchodzą z respektem. Trudny rywal, Lewandowski jest zawodnikiem na najwyższym poziomie. Pierwszy mecz mundialu za nami. To zawsze były dla nas bardzo trudne pojedynki. Wie pan, w XXI wieku byłem na wszystkich i niestety pamiętam każdy jeden dokładnie i każde rozczarowanie. Wielokrotnie nawet nie udawało nam się w nich zdobyć bramki. Pierwszy mecz na mundialu. Nigdy nie mieliśmy w tych spotkaniach łatwo, wręcz przeciwnie. Do dziś statystyki wyglądają tak: Wygraliśmy tylko raz - w 1974 roku z Argentyną 3:2. W pozostałych 7 spotkaniach 3 remisy i aż 4 porażki. Teraz czas na mecze z Arabią Saudyjska i Argentynę. Ta niespodzianka - zwycięstwo Arabii Saudyjskiej nad ekipą Messiego - zmieniła spojrzenie na naszą grupę. W końcu to Argentyna miała być murowanym faworytem. Ale nie ma co oglądać się na rywali. Oczywiście trzymamy kciuki za wyjście naszej drużyny z grupy. To cel minimum. On się nie zmienił. Wyjść z grupy. Dzisiejszy remis raczej nie ucieszył Meksykanów. To oni byli nieznacznym, ale jednak faworytem tego spotkania, to oni są wyżej w rankingu FIFA, to oni bardziej przyzwyczajeni do grania w tak wysokich temperaturach, to wreszcie doping meksykańskich kibiców dominował na tym stadionie. Przenieśmy się do strefy kibica w Meksyku. Na miejscu Joanna Pinkwart. Co po meczu mówili zgromadzeni tam ludzie? Niedosyt czy ulga, że nie przegrali? Ta fiesta meksykańska się rozpoczęła. Ale to jest fiesta nieśmiała. To niedosyt. Kibice byli przekonani, że ten mecz jest ich. Lewandowski nie strzelił gola z karnego. Okazuje się, że trzeba liczyć się z przeciwnikiem do ostatnich sekund. Teraz Meksykanie będą mieli tak jak Polacy mecz o wszystko przesunięty na kolejny mecz. Będą grali z Argentyną, z Arabią Saudyjską. Zgromadzeni kibice po tym meczu mówią, że nie są w stanie odpowiedzieć na pytanie, kto będzie miał trudniej. Naszych piłkarzy teraz czeka krótki odpoczynek, ale już od jutra treningi, bo za 4 dni kolejny mecz z Arabią Saudyjską, która w Katarze obok gospodarzy mundialu trenuje najdłużej, bo od ponad miesiąca. 26 listopada na trybunach Polacy znów będą w mniejszości, ale miejmy nadzieję, że nasi piłkarze tym razem znajdą sposób, by ograć rywali. To tyle z Dohy, a teraz pozostałe informacje ze studia w Warszawie i Marta Kielczyk. Doha, Michał Adamczyk. Mecz obejrzało łącznie 13 mln widzów. Do tego ponad 2 miliony odtworzeń w internecie. Do meczu wrócimy jeszcze w rozmowie z Gośćmi Wiadomości, będą to Michał Listkiewicz, były prezes PZPN, międzynarodowy sędzia piłkarski, i były bramkarz reprezentacji, medalista mistrzostw świata Jan Tomaszewski. Marszałek województwa śląskiego Jakub Chełstowski odchodzi z PiS i wraz z trojgiem radnych tworzy nową większość razem z dotychczasową opozycją. Politycy PiS pytają o prawdziwe powody, a na jaw wychodzą nowe kulisy politycznej wolty na Śląsku. Wybrany z listy PiS marszałek Jakub Chełstowski przeszedł na stronę opozycji. Nie przekreślam tych 4 lat, bo dużo się udało zrobić dla województwa z rządem PiS, dziękuję panu premierowi. Chełstowski wraz z trójką radnych powołali nowe koło i dołączyli do dotychczasowej opozycji. Gdyby miał odrobinę odwagi cywilnej, politycznej, powiedziałby, jakie są prawdziwe powody. O możliwych powodach na Śląsku aż huczy. W sierpniu Chełstowski dostał stanowisko członka rady nadzorczej w spółce Energetyka Cieplna Opolszczyzny kontrolowanej przez Arkadiusza Wiśniewskiego, prezydenta Opola związanego z PO. To nie wszystko. Ten sam Arkadiusz Wiśniewski jest członkiem Rady Nadzorczej Kolei Śląskich. Kolei, których właścicielem jest województwo śląskie. Jego marszałek, czyli Jakub Chełstowski, kontroluje więc spółkę zarządzaną przez Arkadiusza Wiśniewskiego. Pan marszałek i radni, którzy go wspierali, próbują serwować Polakom głodne kawałki o ideach, tymczasem powodem były lokalne interesiki. Ale to nie koniec samorządowego łańcuszka wzajemnych powiązań. Według portalu tvp.info żona prezydenta Opola zasiada w radzie nadzorczej Szpitala Miejskiego w Siemianowicach Śląskich podległego marszałkowi Chełstowskiemu. Z kolei promocją samorządu, którym kieruje Chełstowski, zajmuje się Instytut Rozwoju Regionalnego Silesia. W jego władzach od niedawna zasiada trójka radnych, którzy wraz z Chełstowskim opuścili PiS. Sejmik śląski - jak się okazuje - rzeczywiście jest wyjątkowym miejscem, te przetasowania, gry polityczne przynoszą różnego rodzaju zaskakujące wolty. Taka transakcja wiązana, taka wymiana stanowisk, wpływów i korzyści. Ale w tej sprawie szokuje jeszcze coś innego. Gdy 4 lata temu radny Wojciech Kałuża przeszedł z opozycji do PiS spadła na niego fala brutalnej krytyki. Opozycyjne media grzmiały o zdradzie i kupczeniu. Kałuża! Ty ciulu, ty zdrajco! Posłowie opozycji zaszczuwali Kałużę i publicznie obrażali radnego, a Borys Budka mówił o "oszustwie". Ja ubolewam nad tym, że wyborcy zostali oszukani, zostali oszukani również wyborcy Nowoczesnej. Teraz ci sami politycy opozycji chwalą woltę Chełstowskiego. Tymczasem do przesilenia doszło także w warszawskiej dzielnicy Praga Północ. Tam większość straciła opozycja, a władzę przejęli samorządowcy PiS. Za chwilę w Wiadomościach o problemach Ukraińców z dostawami prądu. Ale to już w Wiadomościach Extra w TVP Info, bo w związku z mistrzostwami świata w piłce nożnej Wiadomości w Jedynce są krótsze, za to podwójne, bo także o 22.35. Mają ostatnio problemy z organizacją gry Australijczycy. Dziś przeciwko Francuzom marzą o niespodziankę. Mamy nadzieje na otwarty, wyrównany mecz. O ile mieliśmy pewność co do składu Francuzów, to trener Australijskiej ekipy sprawił kilka niespodzianek. 