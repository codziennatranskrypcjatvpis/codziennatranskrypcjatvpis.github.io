Dobry wieczór, Edyta Lewandowska, witam państwa i zapraszam na Wiadomości. Pierwsza w Polsce elektrownia atomowa powstanie we współpracy z Amerykanami. Ta decyzja to ogromny krok ku wzmocnieniu naszych relacji z Polską, by stworzyć bezpieczeństwo energetyczne dla przyszłych pokoleń. To także jasny sygnał dla Rosji: Nie pozwolimy jej więcej na używanie energii jako broni. Brutalny atak na męża przewodniczącej Izby Reprezentantów USA. Agresja wypowiedzi polityków tak w USA jak i w Polsce przekłada się na akty agresji fizycznej. Wśród nich na pewno jest zwycięzca 13. edycji "The voice of Poland". wielkie Muzyczne emocje już dziś w TVP2. Cały ten program jest jedną wielką drogą i lekcją. Może być lekcją pełną radości, wzruszeń nauki, pokory, spotkań, przyjaźni, wszystkiego. Pierwsza elektrownia atomowa w Polsce powstanie we współpracy ze USA - poinformował wczoraj premier Mateusz Morawiecki. Ma to być przełom w polskiej energetyce i istotny krok w stronę uniezależnienia energetycznego naszego kraju. Połączmy się z Waszyngtonem, gdzie jest nasz korespondent Rafał Stańczyk. Kamala Harris powiedziała, że to porozumienie jest korzystne dla wszystkich stron. Zwiększa bezpieczeństwo energetyczne Polski i całej Europy. W kontekście wojny na Ukrainie to ważne. Sekretarz energii dodała, że porozumienie jest sygnałem dla Putina, Historyczna decyzja polskiego rządu - to będzie pierwsza w naszym kraju elektrownia atomowa, a wybuduje ją amerykański koncern Westinghouse. Silny sojusz Polski i USA daje gwarancję powodzenia wspólnych inicjatyw. Dziękuję ambasadorowi USA w Polsce Markowi Brzezinskiemu za współpracę. Elektrownia atomowa powstanie na Pomorzu w gminie Choczewo. Pierwszy z trzech reaktorów zostanie ukończony w 2033 roku, a kolejne będą przekazywane co dwa lata. Stosowane przez Amerykanów technologie mają opinie wyjątkowo bezpiecznych. Elektrownia jądrowa ma fundamentalne znaczenie dla polskiej transformacji energetycznej, bo to jest stabilna jednostka produkująca czystą energię bez względu na warunki pogodowe. Strony na razie nie ujawniają ceny. Nieoficjalnie informacje wskazują, że była niższa niż konkurencyjne oferty. Budowa elektrowni atomowej oznacza także co najmniej 20 tys. nowych miejsc pracy w Polsce. To zakotwicza jeszcze bardziej nie tylko interesy amerykańskie, nie tylko biznes amerykański, ale też właśnie przede wszystkim zaangażowanie geopolityczne USA. W rozmowach z premierem Polski Morawieckim w Warszawie i telefonicznie Te są obecnie historycznie bliskie. Po współpracy wojskowej i gospodarczej teraz rozpoczynamy kolejny etap - w dziedzinie atomu. Ta decyzja to ogromny krok ku wzmocnieniu naszych relacji z Polską, by stworzyć bezpieczeństwo energetyczne dla przyszłych pokoleń. To także jasny sygnał dla Rosji: Nie pozwolimy jej więcej na używanie energii jako broni. Na temat współpracy dotyczącej bezpieczeństwa szef Biura Bezpieczeństwa Narodowego Jacke Siewiera rozmawiał w Waszyngtonie z doradcą prezydenta USA ds. bezpieczeństwa Jakiem Sullivanem. To było bardzo dobre spotkanie, w którym uzyskaliśmy również bardzo dobre oceny dotychczasowego współdziałania, zaangażowania ze strony polskiej, realizacji tej strategicznej relacji łączącej Polskę oraz USA. Trwa ukraińska kontrofensywa, której towarzyszą niewyjaśnione pożary i wybuchy niszczące rosyjskie obiekty. Do kilku eksplozji doszło w Sewastopolu, zdaniem Rosjan wywołanych atakiem ukraińskich dronów. Kijów utrzymuje, że agresorzy nieostrożnie obchodzili się z materiałami wybuchowymi. W Wasylkowie jest nasz korespondent Tomasz Jędruchów. Tomku, jak wygląda aktualna sytuacja na Ukrainie? Rosjanie atakują w okolicach Bachmutu. Ukraińcy prowadzą kontrofensywę. Wyzwalają kolejne miejscowości. Na Ukrainę cały czas płynie pomoc sojuszników m.in. z Polski. W Wasylkowie powstało miasteczko kontenerowe Wolność! Wymiana 52 jeńców, ukraińskich żołnierzy ochotników. Chwila ciszy w trakcie burzy. Ukraińskie media informują o uszkodzeniach rosyjskich okrętów po eksplozjach w Sewastopolu na Krymie, gdzie znajduje się rosyjska baza Floty Czarnomorskiej. Ukraińcy mają nadzieję na odzyskanie kontroli nad Chersoniem do końca listopada. Trwa tu intensywna wymiana ognia. Nieustanny ostrzał rano i wieczorem, przez cały dzień. Artyleria, bomby kasetowe, mimo że są zakazane. Codziennie. Rosjanie przed ucieczką z tego miasta kradną wszystko, co wpadnie im w ręce. Okupanci postanowili zamknąć placówki medyczne w miastach, wywieźć sprzęt, karetki pogotowia, po prostu wszystko. Ukraina wciąż prosi o pomoc. Polski ambasador w Wasylkowie pod Kijowem otworzył 12. już miasteczko modułowe - tymczasowy dom dla ofiar rosyjskich bandytów. Do końca roku jeszcze kilka tysięcy miejsc dla ofiar rosyjskiej agresji zostanie ustawione w różnych miejscach Ukrainy w formie właśnie takich miasteczek. USA przygotowały kolejny pakiet broni warty 275 mln dolarów. Również USA zapowiedziały, że uczynią wszystko, aby powstrzymać właśnie przekazywanie tej śmiercionośnej broni, którą Putin morduje cywili, do Rosji. Każdego dnia drony kamikadze irańskiej produkcji atakują ukraińskie cele. Zestrzeliliśmy ponad 300 dronów kamikadze Shahed-136. Pojawiła się informacja, że Rosja ma ich 2400. Teheran od kilku dni drży w posadach. Nieustanne demonstracje z powodu śmierci Kurdyjki, którą aresztowała policja za źle założony hidżab, mogą zwiastować koniec irańskiego reżimu, który sprzyja Putinowi. Siły bezpieczeństwa używają ostrej amunicji, zginęło już 200 osób. Władza straszy protestujących. Ten dzień jest ostatnim, w którym są zamieszki. Nie wychodźcie więcej na ulice. Oby był to ostatni dzień, w którym irańskie władze wspierały rosyjksiego dyktatora. Sytuacja międzynarodowa i wojna na Ukrainie sprawiają, że coraz więcej Polaków wstępuje do wojska. W 36 miejscowościach przysięgę złożyło 3200 ochotników. Agresor nie napadnie na Polskę, jeśli będziemy mieć silną armię i nowoczesny sprzęt, podkreśla Minister Obrony Narodowej, zaznaczając, że zakupy to nie żadna megalomania. Mariusz Błaszczak skrytykował postawę polityków opozycji w kwestii bezpieczeństwa Polaków. Słyszałem, że tak dużo kupowanej broni jest oznaką megalomanii. Nie, proszę państwa, to jest realizm. Padały pytania: A po co tyle tej broni kupować? No a po to, proszę państwa, żeby Polska była bezpieczna. Drony Bayraktar, blisko 300 wyrzutni z Korei Południowej - odpowiedników HIMARS-ów, blisko 300 czołgów. To tylko część zakupów i gwarancja naszego bezpieczeństwa. Ale też łatwiejsza kooperacja z sojusznikami. Będziemy mogli spokojnie współpracować z wojskami koalicjanta z jednostek powietrzno-desantowych amerykańskich, brytyjskich. Wojsko Polskie zaprasza każdego dorosłego do spróbowania swoich sił. W 17 jednostkach wojskowych w całej Polsce trwają bezpłatne szkolenia. Trenowanie podstaw walki wręcz i posługiwania się bronią oraz sprzętem wojskowym. I przykręcamy filtropochłaniacz do naszej maski przeciwgazowej. Nikogo nie zostawimy bez opieki - tak premier podsumował dzisiejsze spotkanie rządowego Komitetu Węglowego. W polskich portach morskich jest już zabezpieczony węgiel, który codziennie jest rozwożony do samorządów. A Sejm przyjął ustawę o sprzedaży tego surowca po niższej cenie niż rynkowa. Teraz ustawa węglowa czeka na podpis prezydenta. Tak wygląda wiele składów węgla w Polsce. Nie brakuje węgla i nie brakuje chętnych do jego zakupu. Cały czas ludzie pytają o ten węgiel, dzwonią, telefony się urywają. My kierujemy ich do gminy po to, żeby się tam zapisali, żeby zostali zweryfikowani. Tak że bardzo duże zainteresowanie jest tym węglem. Bo zapisanie się w gminie będzie oznaczało kupno węgla nawet o połowę taniej niż w niektórych składach. Ten tańszy trafi do samorządów na mocy przyjętej właśnie przez Sejm ustawy węglowej. Samorządy będą mogły go sprzedawać w dowolnej cenie, ale nie wyższej niż 2000 Zł za tonę. Węgiel jest drogi, a tutaj może będzie rzeczywiście tak jak mówią po te 2000 zł, a to dla mieszkańców będzie dobry pomysł. Na pewno ludzie będą zainterosowani, bo każdy jednak czymś tam opala. Nie trzeba będzie opalać "czymś", a dobrej jakości węglem. Ten przekazywany samorządom jest bowiem kontrolowany przez Polską Grupę Energetyczną i nie ma obaw o kupno opału kiepskiej jakości. A w pomoc samorządom angażują się też inne spółki Skarbu Państwa. Dysponujemy niezbędną infrastrukturą, posiadamy bocznicę kolejową, suwnice, wagę samochodową, plac. Tak że jesteśmy tutaj otwarci na współpracę z lokalnymi władzami. Ponad połowa samorządów już zadeklarowała współpracę z rządem przy dystrybucji tańszego węgla. Wiele samorządów w Polsce zgłosiło się do wojewodów, tutaj zainteresowanie jest wysokie. Aczkolwiek niektóre samorządy nie wskazują tak dużej ilości węgla, jakie wydawało się, że będzie na początku, ale oczywiście jesteśmy przygotowani na to, że to się może zmienić. Kancelaria Premiera, w której odbyło się kolejne spotkanie Komitetu Węglowego, jest w stałym kontakcie z samorządami i służbami. Ustawa węglowa to kolejne działanie państwa w obliczu światowego kryzysu energetycznego. Tylko w ostatnich dniach Sejm przyjął także ustawę o zamrożeniu cen prądu dla instytucji samorządowych, a prezydent podpisał ustawę o przedłużeniu do końca roku obowiązywania niższych stawek podatków na gaz i ciepło, akcyzę na paliwo i na żywność. Oglądają państwo główne wydanie Wiadomości. Zobaczmy, co jeszcze przed nami. Sukcesy filmowych produkcji Telewizji Polskiej. Najlepsi polscy lekkoatleci 2022 roku! To nie był przypadkowy akt - tak o brutalnym ataku na męża przewodniczącej Izby Reprezentantów w amerykańskim Kongresie mówi policja. Stan 82-letniego Paula Pelosi poprawia się, a komentatorzy pytają, czy da się jeszcze przerwać spiralę przemocy, Paul Pelosi został zaatakowany młotkiem w środku nocy w swoim domu w San Francisco. Policja ujawniła - napastnik poszukiwał jego żony Nancy Pelosi - przewodniczącej Izby Reprezentantów w Kongresie. W tym czasie przebywała ona w Waszyngtonie. Atak potępił amerykański prezydent i wszyscy liderzy polityczni. Dość! Wystarczy! Każdy człowiek, który ma sumienie, musi jasno i jednoznacznie przeciwstawić się przemocy w naszej polityce. Bez względu na to, jakie ma poglądy. 82-letni Paul Pelosi trafił do szpitala, gdzie pomyślnie przeszedł operację czaszki. Napastnika - 42-letniego mieszkańca San Francisco - aresztowano. Mężczyzna, który uderzył młotkiem w głowę męża przewodniczącej Izby Reprezentantów, krzycząc: "Gdzie jest Nancy?", został oskarżony o usiłowanie zabójstwa. Amerykanie są zbulwersowani, ale też są zbulwersowani tym, że mąż tak właściwie 3. osoby w państwie był tak słabo chroniony. Do ataku doszło na 2 tygodnie przed wyborami do Kongresu, przypadającymi w połowie kadencji urzędującego prezydenta. Polityka bardzo się zbrutalizowała w ostatnim czasie i proszę zauważyć, że mamy podobne pewne zachowania. Mieliśmy w biurze PiS, gdzie też człowiek krzyczał: "Gdzie jest Kaczyński?". Ja do Kaczyńskiego! Wołaj go, bo cie zabiję! Wołaj go! We wtorek młody mężczyzna, grożąc śmiercią ochronie, usiłował wedrzeć się do siedziby Prawa i Sprawiedliwości w Warszawie. Zaledwie kilkanaście godzin później kolejny agresywny mężczyzna zaatakował we Włodawie biuro poseł PiS Moniki Pawłowskiej. Agresor groził śmiercią pracownicy biura. Zastraszał mnie, że utopi mnie w szambie, mówił że zniszczy biuro. Trudno ukryć wrażenie - ta nienawiść od dawna była hodowana. Jeszcze jedna bitwa, jeszcze dorżniemy watahy. My wszystkich was rozliczymy... Musimy wygrać te wybory, strząsnąć ze zdrowego drzewa państwa PiS-owską szarańczę. W agresywnych wypowiedziach celuje sam Donald Tusk. Wychodzimy na pole, żeby się bić. Np. formułując takie dwuznaczne słowa pod adresem prezydenta Dudy. Lepszy dla ciebie byłby świt zimowy i sznur i gałąź... I sznur i cię... i gałąź pod ciężarem zgięta. Na reakcje nie trzeba było długo czekać. Na latarni powywieszać wszystkich pisiorów. Tragedią mogło zakończyć się rozrzucenie gwiazdek do przebijania opon przed domem poseł Prawa i Sprawiedliwości Violetty Porowskiej. Ani tego ataku, ani poprzednich Donald Tusk nie potępił. W USA raczej potępiają tego typu ataki, a reakcje w Polsce, szczególnie po stronie opozycji, czyli po stronie, która jak rozumiem, do której należą ci, którzy atakują biura PiS-u, jest po prostu szyderstwo. "Na szali leżą już nie tylko pieniądze, ale niepodległość" - mówi europoseł Jacek Saryusz-Wolski, komentując blokowanie Polakom pieniędzy przez Brukselę. Dopiero co Komisja Europejska potrąciła z unijnych funduszy dla Polaków kolejnych 30 mln euro. O powody, te prawdziwe, i o to komu to na rękę, pytał Marcin Tulicki. 30 mln euro - Bruksela juz 7. raz potrąciła Polakom pieniądze. Bo eurokratom nie spodobała się reforma polskiego wymiaru sprawiedliwości. To są sposoby szukania kija na Polskę wszelkimi możliwymi sposobami, natomiast nie ma to nic wspólnego ani z prawem, ani praworządnością. Są to czysto polityczne decyzje. Eurokraci z Brukseli chcieli likwidacji izby dyscyplinarnej dla sędziów. Polska poszła na kompromis. Izba została zlikwidowana. A prezydent właśnie powołał prezesa Izby Odpowiedzialności Zawodowej Sądu Najwyższego. Mimo że Polska wywiązała się z umowy, brukselscy urzędnicy jak widać ani myślą odpuszczać. Powodów trzeba więc szukać gdzie indziej. Spójrzmy na aspekty czysto polityczne. To właśnie autorka tych słów - Ursula von der Leyen - jest szefową Komisji Europejskiej, która blokuje Polakom pieniądze. Donald Tusk jest takim emisariuszem Komisji Europejskiej Ursuli von der Leyen, który ma doprowadzić to tego, że w Polsce zmieni się władza. Warto pamiętać, przypominają ekonomiści, że takie blokowanie pieniędzy, a nawet straszenie karami finansowymi wpływa na gospodarkę. I właśnie na to, zdaniem obserwatorów życia politycznego, liczą kibicujący Donaldowi Tuskowi unijni urzędnicy. Choć Bruksela, tak podpowiada zdrowy rozsądek, jest tu tylko wykonawcą. Jest to polityka jednego państwa Unii Europejskiej, konkretnie Niemiec, które wykorzystując dominacje w Unii chcą doprowadzić do zmiany władzy w Polsce i ustanowić taki rząd, który będzie spełniał ich życzenia. Na szali leżą już nie tylko pieniądze, ale suwerenność czy, używając bliższego nam terminu, niepodległość. Mówi europoseł Prawa i Sprawiedliwości, kiedyś polityk Platformy Obywatelskiej, Jacek Saryusz-Wolski. Obrazując jednocześnie, jak od dłuższego czasu próbuje działać Unia Europejska. "Szantaż" - to słowo pasuje tutaj najlepiej. Być może byłoby łatwiej się sprzeciwić, gdyby cała polska scena polityczna stanęła po stronie pieniędzy dla Polaków. Jak co roku przed uroczystością Wszystkich Świętych spotykamy coraz więcej osób nawiedzających cmentarze i porządkujących groby. Na nekropoliach w całej Polsce rozpoczynają się także kwesty m.in. na cele charytatywne czy renowacje pomników. Wolontariusze hospicjum im. ks. Eugeniusza Dutkiewicza w Gdańsku. Przyszłam z tatą, z moją koleżanką i z bratem i zbieramy pieniążki dla potrzebujących. W akcję "Zapal Światło dla Hospicjum" zaangażowało się ponad 800 wolontariuszy. Przez kolejne 3 dni będziemy kwestować na gdańskich, ale nie tylko gdańskich cmentarzach, aby spróbować zebrać na bieżące potrzeby naszego hospicjum. To już Stary Cmentarz w Łodzi i kwesta na rzecz ratowania tutejszych zabytków. Tradycyjnie rozpoczęła ją młodzież, która również porządkowała nekropolię. Ten cmentarz jest bardzo dużym skarbem dla nas, bo widać, że są naprawdę bardzo cenne groby. Niestety dla niektórych cenne mogą być nasze rzeczy osobiste i kosztowności. Faktycznie to jest moment, kiedy ktoś się zjawi i już torebki nie ma. Dlatego przebywając przy grobach naszych bliskich pamiętajmy o podstawowych zasadach bezpieczeństwa. Nie zostawiajmy portfela czy telefonu komórkowego czy żadnych wartościowych rzeczy w reklamówce lub koszyku. Naszą uwagę powinna wzbudzić grupa osób, która robi sztuczny tłum, dziwnie się zachowują. Kieszonkowcy często, aby zasłonić swoje dłonie, mają przez ręce przewieszone płaszcze. Trzymam torebkę tak i telefon musi być tu, nie ma siły, ponieważ wiem, że różnie to jest. W całym kraju trwa policyjna akcja "Znicz". To więcej patroli i kontroli na drogach, a także zmiana organizacji ruchu w pobliżu cmentarzy. Służby apelują o ostrożność i rozwagę. Nie powinniśmy się nigdzie spieszyć, planować swoją podróż z wyprzedzeniem, a jeżeli jest to możliwe, korzystać przede wszystkim ze środków komunikacji publicznej. Tak, aby w spokoju i skupieniu przeżyć najbliższe dni. Teraz podziękowania dla państwa! W niedzielę wyemitowaliśmy materiał o chorym na raka 13-letnim Michale. Od tego czasu na konto jego zbiórki wpłynął już ponad milion złotych. Pomoc nadal jest jednak potrzebna, dlatego jutro w podkieleckim Staszowie, odbędzie się Aukcja Wielkich Serc. Najważniejsze, żeby było nas dużo, bo do im większej liczby osób dotrzemy, tym więcej osób będzie mogło wesprzeć tę akcję i pomóc wrócić naszemu dziecku do zdrowia. Liczy się każda złotówka! Michał już raz pokonał chłoniaka, ale niestety nowotwór wrócił. Chłopiec i jego rodzina ani myślą się poddawać! Jutro na Placu Targowym w Staszowie będzie można wylicytować m.in. przelot helikopterem, skok na bungee czy bilety na Puchar Świata w skokach narciarskich w Wiśle. Cały czas można też pomagać wpłacając pieniądze na stronę internetową siepomaga.pl/michal-podyma. Wciąż potrzeba ponad 700 tys. zł, by 13-latek mógł rozpocząć terapię. Dwie nagrody, dwie historyczne perspektywy i wspólny mianownik - walka z reżimem. Produkcja Telewizji Polskiej "Marzec'68" została laureatem nagrody dla najlepszej fabuły na festwialu polskich filmów w Los Angeles. Z kolei w Poczdamie Daria Czulcowa wraz z Kaciaryną Andrejewą, dziennikarki Biełsatu, otrzymały tytuł Dziennikarza Roku na festiwalu PRIX Europa. Za relacjonowanie protestów w Mińsku zostały 2 lata temu aresztowane przez reżim Łukaszenki. Daria Czulcowa prestiżową nagrodę odebrała osobiście. We wrześniu, po dwóch latach kolonii karnej, została wypuszczona na wolność. Odebrała ją również w imieniu Kaciaryny Andrejewej, która wciąż przebywa w kolonii karnej. To hołd dla wszystkich więźniów politycznych na Białorusi. To wielki zaszczyt być tu dzisiaj - nie tylko dla mnie, ale dla wszystkich niezależnych białoruskich dziennikarzy. Walka z systemem, ale w historycznym wydaniu, czyli film "Marzec'68", otrzymał z kolei nagrodę Hollywood Eagle Award dla najlepszego filmu fabularnego. Przyznano ją podczas tegorocznej 23. edycji Polish Film Festival w Los Angeles. Ta nagroda jest początkiem takiego tournee z tym filmem, "Marcem'68" po Stanach. Film został zaproszony na kilka festiwali. Produkcja Telewizji Polskiej przybliża dramatyczne wydarzenia z 1968 roku. Protest studentów w obronie zdjętych z afisza "Dziadów" i relegowanych z uczelni kolegów. To pokazuje, jakiej jakości jest ten film, jaką wartość sobą reprezentuje. Fajnie, że ten temat mógł znowu zaistnieć i mógł wejść do publicznego dyskursu. Produkcje TVP cieszą się coraz większą popularnością. Ogromny sukces notuje film dokumentalny "Ania" o uwielbianej przez Polaków aktorce Annie Przybylskiej. Ona była wspaniałą osobą, która dawała serce, dawała pomoc ludziom. Jest to dobry film, ze nabiera popularności na całym swiecie. Na dużym ekranie obejrzało go już pół miliona widzów. A jutro wielkie święto kina. Bilety na wszystkie filmy w kinach będzie można kupić tylko za 10 zł! Wszystkie multipleksy w całej Polsce, większość kin studyjnych do tej akcji się włączyły. W ramach akcji będzie można obejrzeć m.in. koprodukcje i produkcje Telewizji Polskiej. Dramat wojenny "Orzeł. Ostatni patrol" czy najnowszy film Lecha Majewskiego "Brigitte Bardot cudowna". W Wilnie trwa 6. Międzynarodowy Festiwal Monospektakli MonoWschód. W ciągu 5 dni festiwalowych zaprezentowanych zostanie 8 monodramów oraz 3 recitale piosenki aktorskiej. Nowością festiwalu jest Zjazd Unii Polskich Teatrów Poza Polską. Na miejscu jest reporter Ryszard Rotkiewicz. Ryszard, czy ten festiwal cieszy się popularnością w Wilnie? Jest jednym z największych na Litwie. Cieszy się ogromną popularnością na całym świecie. W tym roku artyści z różnych państw zaprezentują 8 monogramów i 3 piosenki aktorskie. Tematyka jest różnorodna. To sztuki patriotyczne, horrory, komedia. Dziś odbyły się 2 spektakle. Już za chwilę 16 uczestników 13. edycji muzycznego programu "The Voice of Poland" stanie do ostatecznej walki o tytuł najlepszego głosu w Polsce. Emocję będą ogromne, bo wokaliści pierwszy raz wystąpią w odcinku na żywo. O przejściu wokalistów do kolejnego etapu będą decydować nie tylko trenerzy, ale również widzowie przed telewizorami. Panie i panowie! Wulkan emocji wybuchł i na lewo i prawo pluje muzyczną lawą! "The voice of Poland", program uwielbiany przez widzów. Poznajemy nowych ludzi, poznajemy nowe głosy. Wszystko się zgadza. Młodzież prze do przodu. No i cóż, mnie się podoba. Młodzi ludzie mogą się pokazać z jak najlepszej strony, a my widzowie możemy to obejrzeć. Do odcinków na żywo przeszło 16 uczestników. Wśród nich na pewno jest zwycięzca 13. edycji "The voice of Poland". I to oni mogą zdobyć tytuł najlepszego głosu w Polsce. Kibicuję tym ludziom, którzy przypadli mi do gustu i są w moim sercu. Niekoniecznie muszą być w mojej drużynie. W mojej drużynie wszystkich uwielbiam, ale są w innych drużynach niesamowite osobowości, wspaniałe głosy. Ale występ w programie to nie tylko szansa na zwycięstwo i kontrakt płytowy. Cały ten program jest jedną wielką drogą i lekcją. Może być lekcją pełną radości, wzruszeń nauki, pokory, spotkań, przyjaźni, wszystkiego. Może być też lekcją frustracji, niezadowolenia. To każdy z nas wybiera, co z tego programu wynosi. Dla niektórych uczestników występ w programie to pierwsza okazja do zaprezentowania się na wielkiej scenie. Dla Lanberry to pierwsza edycja w fotelu trenerskim. Ja jako świeżynka jestem przepełniona ekscytacją i wręcz taką euforią i bardzo mocno trzymam kciuki za moją drużynę. Są na prawdę świetni. Muzyczne emocje dzisiejszego wieczoru - gwarantowane. Kochani, już za chwilę "The Voice od Poland"! Bądźcie z nami! Czyli głos Polski. Dokładnie. Na żywo o 20.00 w TVP2. Katarzyna Zdziebło i Paweł Fajdek najlepszymi polskimi lekkoatletami 2022 roku! Oboje za swoje osiągnięcia zostali laureatami konkursu Złote Kolce. Wybór nie był łatwy, bo w tym roku sukcesów Biało-Czerwonych nie brakowało. Raz w Eugene... ... i trzy razy w Monachium. W sumie Mazurka Dąbrowskiego na mistrzostwach świata i Europy słyszeliśmy 4 razy. Wybór najlepszego polskiego lekkoatlety nie był łatwy. Po raz trzeci zdobywa Złote Kolce! Ale jak nie przyznać tytułu pięciokrotnemu mistrzowi globu? Fantastyczny powrót. Cieszę się niezmiernie, że udało mi się wygrać i wrócić na to miejsce. Dzięki, Wojtek, za wspaniałą walkę, bo ten sezon był naprawdę ciekawy. Nie tylko dla Pawła Fajdka. W sumie w mistrzostwach świata i Europy nasi lekkoatleci zdobyli 18 medali! Aż 3 z nich wychodziła Katarzyna Zdziebło. Do tytułów dołożyła Złote Kolce! Nie spodziewałabym się, zaczynając moją przygodę ze sportem, że osiągnę tak wiele i że stanę w tym miejscu, ale obiecuję, że nie spocznę na laurach i będziecie się mogli państwo ze mną cieszyć kolejnymi sukcesami! Taki sezon Biało-Czerwonych to świetny prognostyk przed przyszłorocznymi mistrzostwami świata! Kiedy czasami ci wielcy mają czasami przerwę albo leczą kontuzję, to pojawiają się inne postaci i to jest bardzo interesujące i dobre, bo znaczy, że mamy jakieś pokłady w tej lekkiej atletyce. Mamy od lat! Gala Złotych Kolców to nie tylko docenienie najlepszych, ale też uhonorowanie karier tych zasłużonych. W tym roku m.in. Adama Kszczota i Marcina Lewandowskiego. Jestem szczęśliwym człowiekiem, spełnionym sportowcem, dumnym ojcem, dumnym mężem i generalnie szczęśliwym człowiekiem. Nie udałoby się tego wszystkiego osiągnąć, mieć takiego poczucia wartości, gdyby nie wielu wspaniałych ludzi, którzy mnie otaczali przez całe życie, w szczególności moja rodzina. Dobrzy ludzie otaczają też Igę Świątek. 21-latka od prawie 7 miesięcy jest liderką rankingu tenisistek i jako światowy numer 1 podejdzie do finałów WTA. Dziś w nocy rozlosowano grupy. Iga zagra z Coco Gauff, Caroliną Garcią i Darią Kasatkiną. Tylko z Francuzką nie ma pozytywnego bilansu. Ostatni czas, czyli i Roland Garros i US Open jak i początek roku stawiają Igę w roli zdecydowanej faworytki. Pierwszy mecz Igi w nocy z wtorku na środę czasu polskiego. Dzisiejszej nocy pośpimy dłużej! Tradycyjnie w ostatnią niedzielę października przechodzimy z czasu letniego na zimowy, co w praktyce oznacza, że wskazówki zegarów cofniemy z godz. 3.00 na godz. 2.00. I podobnie zrobi prawie 70 krajów na świecie. Pasażerowie pociągów muszą doliczyć dodatkową godzinę na podróż, a pracownicy nocnej zmiany popracują 60 minut dłużej. Celem wprowadzenia zmiany czasu jest oszczędność energii i dłuższe wykorzystanie światła dziennego. Kilka lat temu sprawa zmiany czasu była omawiana na forum Unii Europejskiej, jednak nie znalazła poparcia większości. Na "Gościa Wiadomości" z napisami zapraszamy do kanału TVP Info. 