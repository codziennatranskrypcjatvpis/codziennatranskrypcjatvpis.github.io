Premier zwrócił się do prezydenta o odwołanie wicepremiera, ministra rozwoju, pracy i technologii Jarosława Gowina. Jako powód podano blokowanie kluczowych ustaw dotyczących Polskiego Ładu, pod którym wcześniej wicepremier Gowin się podpisał. Dobry wieczór państwu, Danuta Holecka. Zapraszam na główne wydanie "Wiadomości". Dla nas rodzina jest czymś wyjątkowym, czymś wspaniałym. Będzie większe rządowe wsparcie dla rodzin. To, co jest potrzebne polskim rodzinom, to na pewno poczucie bezpieczeństwa i poczucie, że władza kompetentna tworzy ramy, w których my mamy przestrzeń, żeby funkcjonować. Podpalił katedrę w Nantes, a my go wypuszczamy. Dlaczego? Co my robimy? Morderstwo duchownego we Francji. Będziemy mogli wreszcie wystartować przed własną, wspaniałą, polską publicznością. Nasi olimpijczycy wystąpią podczas Memoriału Kamili Skolimowskiej. Zawsze z uśmiechem na twarzy przyjeżdżamy na te zawody, bo wspominamy te wszystkie wspaniałe chwile. Skarb Państwa zagwarantuje wkład własny dla młodych polskich rodzin. Projekt ustawy w tej sprawie, ma być gotowy jeszcze we wrześniu. Będzie to jedna z pierwszych ustaw w ramach Polskiego Ładu, czyli nowego program PiS. Rodzina. Fundament społeczeństwa, które z kolei tworzy państwo. Dla nas rodzina jest czymś wyjątkowym, czymś wspaniałym. Cieszymy się, że mamy takie fajne pociechy. Rodzina to jest miłość. I to jest najważniejsze. Państwo powinno wspierać rodzinę? Tak. Jak najbardziej. Dlaczego? Ponieważ sama sobie nie jest w stanie poradzić, ponieważ sytuacje są różne: zdrowotne, losowe. Na wsparcie liczą w szczególności rodziny wielodzietne. To, co jest potrzebne polskim rodzinom, to na pewno poczucie bezpieczeństwa i poczucie, że władza kompetentna tworzy ramy, w których my mamy przestrzeń na to, żeby funkcjonować, aby żyć zgodnie z naszymi potrzebami. Już we wrześniu w ramach programu PiS Polski Ład ma być gotowy projekt ustawy o gwarancji wkładu własnego na zakup nowego mieszkania dla małżeństw do 40. roku życia. Robimy to po to, aby nas było więcej, aby Polaków było więcej, aby Polska była silniejsza, ale też robimy to dla tej najwspanialszej komórki społecznej, jaką jest właśnie rodzina. Projekt ustawy w tej sprawie ma też zawierać propozycję wsparcia dla rodzin, które mają już mieszkanie, ale ze względu na posiadanie dzieci nie spełnia ono swojej roli. W tej piramidzie potrzeb młodych ludzi mieszkania są najważniejsze. 40% młodych Polaków mówi o tym, że najważniejsze są mieszkania, aby decydowali się na to, czy zakładają rodziny. To nie wszystko. Polski Ład to również pomoc państwa w spłacie kredytu hipotecznego. Po urodzeniu drugiego dziecka kredyt zostanie pomniejszony o 20 tys. zł, trzeciego - aż o 60 tys., a czwartego - o kolejne 20 tys. zł. Dziś to właśnie zakup mieszkania i obsługa kredytu hipotecznego to jeden z największych problemów młodych rodzin. Chcemy dzisiaj dzięki tym programom, dzięki mieszkaniu bez wkładu, ale też innym, kolejnym programom, które mają służyć zaspokajaniu potrzeb mieszkaniowych Polaków, chcemy zmienić tę sytuację. Polski Ład to również dodatkowe wsparcie finansowe na wychowanie dzieci. Obok 500+ czy wyprawki 300+ wkrótce pojawi się też Rodzinny Kapitał Opiekuńczy. Po urodzeniu drugiego i każdego kolejnego dziecka rodzice dostaną 12 tys. zł do wydania między 12. a 36. miesiącem życia malucha. Albo po 1000 zł miesięcznie przez rok, albo po 500 zł przez 2 lata. Eksperci są zgodni. Wsparcie rodziny to inwestycja w przyszłość państwa. Rodzina jest podstawowym elementem więzi społecznej. Z niej wyłaniają się te więzi grupowe, które decydują o strukturze społecznej, o funkcjonowaniu każdego społeczeństwa. I na funkcjonowaniu rodziny opiera się polityka państwa i jej ciągłość. Polski Ład to również inwestycje infrastrukturalne i zmiany w systemie podatkowym. Cel to wyrównanie jakości życia Polaków do poziomu życia w bogatych państwach europejskich. Sieć dróg szybkiego ruchu, która połączy wszystkie regiony - to założenie nowego rządowego Programu Budowy Dróg Krajowych. 8 km autostrad i ekspresówek oznaczałoby jeden z najnowocześniejszych systemów transportowych w Europie. Stalowa Wola, Tarnobrzeg i Sandomierz - ich mieszkańcy czekają na budowę ekspresowej trasy S74, która włączyłaby te miasta do systemu komunikacyjnego Polski na miarę XXI wieku. Te środki powinny zostać przeznaczone jak najszybciej, żebyśmy mogli się łatwiej i bezpiecznie poruszać. Tarnobrzeg o takiej drodze już marzył przez wiele lat. Można powiedzieć - odkąd pamiętam, w Tarnobrzegu była o tym mowa. Droga ekspresowa S74 znalazła się w nowym Programie Budowy Dróg Krajowych. Kierowcy po raz pierwszy uwierzyli, że ich marzenia się spełnią. Ona na pewno powstanie i myślę, że dość szybko. Stalową Wolę i cały nasz region wyciągnie z peryferii do centrum Polski. Nowy program drogowy zakłada budowę 2,5 tys. km nowych tras szybkiego ruchu i dokończenie 4 tys. km, które już są w realizacji. Każdy region będzie dostępny komunikacyjnie. Każdy region będzie dostępny transportowo. Był taki moment, w którym te drogi się nie budowały, teraz się buduje ich dużo, dość szybko i są coraz lepsze. Do 2030 r. na budowę dróg krajowych rząd przeznaczy prawie 300 mld zł. To powinno zagwarantować stworzenie kompletnej sieci transportowej. Myślę, że pod koniec realizacji tego programu Polska będzie miała jeden z najnowocześniejszych systemów transportowych w Europie. Największe przyspieszenie tempa rozwoju dróg czeka słabiej skomunikowaną Polskę wschodnią. Powstaną trasy S61, czyli Via Baltica, S19, czyli Via Carpatia, a także mazurska ekspresowa szesnastka. Do wschodniej granicy państwa doprowadzone zostaną: autostrada A2 i ekspresówki S17 i S12. Połączenia na linii północ-południe zyska też zachód Polski. To przede wszystkim trasa S11 z Koszalina na Śląsk i brakujące odcinki dróg S8 i S3. Kiedyś, żeby dojechać nad morze, to 12 godzin trzeba było planować. Teraz wystarczy 5. Nowa droga to kilometry nowych możliwości dla przedsiębiorców. Na południu planowane jest dokończenie S1, budowa beskidzkiej S52 i od lat wyczekiwanej sądeczanki. Na północy powstanie trasa kaszubska S6. Góry i morze w końcu połączy ekspresowa siódemka. Ta dostępność komunikacyjna generuje też rozwój turystyczny, a Pomorze jest takim miejscem, gdzie turystyka rozwija się bardzo prężnie. Myślę, że jest lepiej niż było 10-15 lat temu. Po budowie obwodnicy stolicy, czas na obwodnicę całej aglomeracji, która posłuży m.in. tym, którzy dojeżdżają do Warszawy. Uzyskają realne połączenie ze swoimi domami poza Metropolią Warszawską, a także często poza województwem Mazowieckim. W ciągu ostatnich 5 lat mapa drogowa Polski powiększyła się o prawie połowę. Porozumienie Jarosława Gowina poza rządem Zjednoczonej Prawicy. Premier Mateusz Morawiecki zwrócił się do prezydenta Andrzeja Dudy o odwołanie z rządu wicepremiera Jarosława Gowina. Powodem wniosku o dymisję jest opóźnianie przez resort Gowina prac nad ustawami wchodzącymi w Polski Ład. W ostatnich tygodniach Jarosław Gowin był głównym hamulcowym prac nad programem gospodarczym Polski Ład. Po wielu apelach do wicepremiera Gowina zapadła decyzja ostateczna. Pan premier Mateusz Morawiecki zwrócił się dzisiaj do pana prezydenta Andrzeja Dudy o odwołanie Jarosława Gowina z funkcji wicepremiera oraz ministra rozwoju, pracy i technologii. Wniosek o dymisję jest już na biurku prezydenta Andrzeja Dudy. Jutro zarząd Porozumienia i poszczególni posłowie ogłoszą swoje dalsze decyzje. W połowie maja Jarosław Gowin wraz z innymi liderami Zjednoczonej Prawicy podpisał się pod założeniami Polskiego Ładu. Już na drugi dzień krytykował program i podawał w wątpliwość jego wejście w życie. Te podważanie działań widać chociażby przez niewystarczające tempo prac nad tymi ustawami, które bezpośrednio podlegają pod resort Gowina, mówimy tutaj o ustawie o gwarancji wkładu własnego. Resort Gowina był odpowiedzialny m.in. za program mieszkaniowy. Kilka dni temu premier, niezadowolony z postępu prac, odwołał z resortu wiceminister Annę Kornecką. Chwilę później Gowin powołał ją na pełnomocnika w resorcie. Kornecka, która jeszcze chwilę temu była w rządzie, przyjęła nawet kwiaty od posła Koalicji Obywatelskiej. Sytuacja, w której pani wiceminister, była wiceminister rządu, właśnie z rekomendacji pana Gowina, otrzymuje kwiaty od polityków opozycji za to, że dobrze skrytykowała swój do niedawna rząd, to są sytuacje nieakceptowane. Jarosław Gowin swoim działaniem blokował program Polski Ład - kluczowy program wyrównywania szans społecznych przygotowany przez PiS, który zapewni wzrost dochodów 18 milionom Polaków. Występował przeciwko temu, co sam podpisał, więc można powiedzieć, że sprzeciwił się temu, na co się sam zgodził w długich negocjacjach. Wyrzucenie z rządu Jarosława Gowina nie oznacza utraty siły politycznej przez Prawo i Sprawiedliwość. W ostatnich tygodniach partia Jarosława Kaczyńskiego kilkakrotnie pokazała w parlamencie, że ma większość nawet bez kilku posłów Gowina. Rośnie liczba zakażeń i hospitalizacji z powodu COVID-19. Najnowszy bilans to 200 zdiagnozowanych przypadków - to najgorszy wynik od połowy czerwca. To, co niepokoi, to spadek zainteresowania samymi szczepieniami. Tempo szczepień przeciw COVID-19 spadło. Chętnych jest coraz mniej. Jeszcze niedawno mieliśmy tak, że w weekendy było to 4,5 tys. osób dziennie, w tej chwili jest to 200. Choć zaszczepić można się już w szczerym polu. Tak było dziś w Podrzekcie koło Śremu. A to już Koluszki. Mobilne punkty szczepień są na wyciągnięcie ręki pacjenta. Do przychodni nie każdy ma samochód, ja nie mam ani prawa jazdy, ani samochodu. Ci, którzy skorzystali z możliwości zaszczepienia się w przychodni na kółkach, wiedzą, o co toczy się gra. Uważam, że tak potrzeba, że tak należy. Po prostu. Dla własnego bezpieczeństwa, bezpieczeństwa rodziny, znajomych, wszystkich nas wokół. A żeby pracownicy takich punktów mogli bezpiecznie szczepić pacjentów, będą objęci specjalną ochroną. To odpowiedź na agresję antyszczepionkowców. Za atak na punkt szczepień lub jego pracowników będzie grozić kara do 3 lat pozbawienia wolności. O tym jak ważne są szczepienia, świadczą chociażby dzisiejsze dane o nowych zakażeniach koronawirusem. Zakażenia nam rosną o mniej więcej od 20 do 30% dziennie w każdym tygodniu, więc widzimy, że ziszcza się ta 4. fala wzrostowa, fala epidemii koronawirusa. Dane udostępnione przez ministra zdrowia jasno pokazują, że chorują głównie osoby z grup najmniej zaszczepionych. Jeżeli mamy zaszczepionych w tej chwili około połowy Polaków, to niestety ta grupa niezaszczepiona będzie przede wszystkim obiektem aktywności wirusa. Tempo rozprzestrzeniania się koronawirusa zależy od nas samych. Oglądają państwo główne wydanie "Wiadomości". Oto co jeszcze przed nami w programie. Medialne manipulacje mają dać władzę totalnej opozycji? Smutek i przerażenie we Francji po kolejnym zabójstwie znanego duchownego. Mordercą okazał się obywatel Rwandy, który w ubiegłym roku podpalił słynną katedrę w Nantes. Nie tylko władze we Francji są pod coraz większą społeczną presją w związku z nielegalną migracją i wewnętrznym bezpieczeństwem. Francja znów jest w szoku - zamordowany ojciec Olivier Maire był postacią znaną i uwielbianą przez swoich parafian. W niedzielę wieczorem wysłuchaliśmy jego ostatniej homilii, która była równie piękna jak inne. Morderca to 40-latek z Rwandy, ten sam, który w ubiegłym roku został oskarżony o podpalenie katedry w Nantes. Kilka miesięcy przebywał w areszcie, ale w czerwcu został zwolniony, pozostając pod kontrolą sądu, w oczekiwaniu na proces. Dachu nad głową użyczyła mu wspólnota Montfortanów w Saint-Laurent-sur-Sevre, której ojciec Olivier Maire był przełożonym prowincjalnym. Był wspaniałym człowiekiem. To, co się dzieje, jest okropne. Zastanawiam się, jak to możliwe że coś takiego ma miejsce, że mordują księży. To już drugi raz ta sama osoba robi głupie rzeczy. Podpalił katedrę w Nantes, a my go wypuszczamy. Dlaczego? Co my robimy? Po morderstwie pojawiły się pytania, dlaczego morderca przebywał na wolności i dlaczego w ogóle przebywał na terytorium Francji, mimo nakazu wydalenia z kraju. Po pożarze w katedrze w Nantes nie mogliśmy wykonać nakazu wydalenia. Przebywał w więzieniu przez kilka miesięcy, a następnie został zwolniony pod kontrolą sądową, która jednak wyraźnie zabrania opuszczania kraju w oczekiwaniu na decyzję wymiaru sprawiedliwości. To kolejna już podobna sprawa w ostatnich latach we Francji. W ubiegłym roku młody Tunezyjczyk brutalnie zamordował troje wiernych w katedrze w Nicei, w 2016 roku w Rouen islamiści wtargnęli do kościoła w czasie mszy i w wyjątkowo okrutny sposób zabili 86-letniego księdza. Przy takiej masowej imigracji, z jaką mamy do czynienia w Europie, służbom specjalnym jest bardzo trudno kontrolować procesy napływu terrorystów, tym bardziej że w niektórych przypadkach oni nie są w sposób wyraźny powiązani z jakimiś organizacjami. Z problemem migracji i islamskiego ekstremizmu zmagają się również Niemcy. W Berlinie opublikowano właśnie raport na temat przyczyn zamachu na jarmark bożonarodzeniowy w 2016 roku. Zradykalizowany Tunezyjczyk zabił kilkanaście osób, a kilkadziesiąt innych ranił. Nie miał prawa przebywać w Niemczech, ale sprawę zignorowały służby. Zawiodły praktycznie wszystkie instytucje państwa niemieckiego: niemiecki urząd ds. ochrony konstytucji, policja, ale również ministerstwo spraw wewnętrznych i inne instytucje odpowiedzialne za bezpieczeństwo państwa. Również Włochy zmagają się z problemem nielegalnej migracji. W najnowszym sondażu aż 60% mieszkańców Półwyspu Apenińskiego chce zatrzymania przez władze napływu migrantów. Od początku tego roku do Włoch przybyło prawie 30 tys. migrantów. W ostatnich dniach na wyspę Lampedusa przypływało nawet po kilkanaście łodzi dziennie. Powołują się na wartości, choć przykłady, kiedy je łamią, można mnożyć. Tak komentatorzy mówią o protestach w obronie tzw. wolnych mediów. Mediów, których zaciekle broni opozycja, i których - może dlatego - nie stać na obiektywną ocenę rzeczywistości. Donald Tusk kreuje się na obrońcę tzw. wolnych mediów. Jednym z najważniejszych filarów demokracji są wolne i niezależne media. Tusk mówi o wolności, ale to kiedy on rządził, służby wtargnęły do redakcji tygodnika "Wprost", by siłą zabrać dziennikarzom nagrania kompromitujące rząd PO-PSL. ABW weszła nawet do mieszkania studenta, twórcy satyrycznej strony antykomor.pl. Żadnej reakcji nie było również wtedy, gdy Paweł Graś, najbliższy współpracownik premiera Donalda Tuska, zabiegał u biznesmena Jana Kulczyka o pomoc w usunięciu redaktora naczelnego dziennika "Fakt". Ta rozmowa nie była przypadkowa, bo Kulczyk znał się z Friede Springer, współwłaścicielką i wiceprzewodniczącą rady nadzorczej niemieckiego koncernu wydającego gazetę. 6 tygodni po tej rozmowie, nagranej potajemnie przez kelnera, redaktor naczelny "Faktu" został odwołany ze stanowiska. Pamiętam sformułowania dotyczące zmiany redaktora naczelnego tabloidu "Fakt". Związaną z tym, iż polityka prasowa, styl dziennika, jest dosyć niekorzystny dla rządu Donalda Tuska. Wtedy Donald Tusk nie bronił wolności słowa. TVN wspierał te akcje albo im przyklaskiwał. Tam nie było słowa protestu, tam nie było zawahania. Tylko była zachęta do tego, żeby oczyścić z ludzi myślących inaczej niż w TVN, "Gazecie Wyborczej". W myśl zasady sformułowanej przez księdza Kazimierza Sowę, gwiazdora telewizji TVN, którą wyłożył w trakcie rozmowy z Pawłem Grasiem. Ale dziś telewizja TVN mami widzów patetycznymi hasłami... Wolność. ...które łatwo zestawić z tym, jak naprawdę wyglądają programy informacyjne i publicystyczne telewizji TVN. Wolność. Nie ma pan prawa pokazywać takich zdjęć. Nie ma pan prawa. Nie ma pan prawa. Nie. Nie. Nie. Nie ma pan prawa. Nie, proszę pana, nie. Wolność. Kończymy dzisiaj rozmowę. Jerzy Urban nie jest moim przyjacielem. A nie podwoził panią po wyjściu z Radiowej Trójki? Podwożenie nie oznacza przyjaźni, proszę pana. To już kolejne puste slogany. Niezależność. A ja nie mam czasu już więcej, przepraszam, panie ministrze szanowny. Cały czas mi pani przeszkadza i nie pozwala mi pani dokończyć zdania. Wiarygodność! Była szansa, żeby spróbować ten rząd odwołać! Pomoc. Prof. Donald Tusk był państwa gościem. I to były "Fakty po faktach". Prawda. Sprostowanie. W materiale autorstwa Katarzyny Kolendy Zalewskiej. Hipokryzję tzw. wolnych mediów widać jak na dłoni. TVN nie powie krytycznie o Donaldzie Tusku, nie powie krytycznie o PO, nie powie krytycznie o KO. Nie brakuje za to ohydnych manipulacji pod adresem polskiego rządu. Szef MSWiA, Joachim Brudziński... Ten materiał telewizji TVN zdaniem komentatorów był brutalną próbą wykreowania na świecie wizerunku Polaka antysemity i neonazisty. Tymczasem kilka tygodni po emisji reportażu o tzw. urodzinach Hitlera, w których udział brali pracownicy TVN, na jaw wyszły zeznania uczestników tej odrażającej imprezy. Oni specjalnie podlewali mnie alkoholem. Jeden z bohaterów reportażu TVN zeznał, że najpierw był odurzany, a później prowokowany do przemocy i rasistowskich wypowiedzi. Podżegać miał operator telewizji TVN, który sam z nazistowskim pozdrowieniem pozował do zdjęć. On cały czas mówił, że trzeba coś zrobić z uchodźcami, bo za dużo "tych ciapaków". Nie brak opinii, że pracownicy telewizji TVN próbują kreować polską politykę. Tak jak było to w grudniu 2016 roku, kiedy opozycja zablokowała prace Sejmu, a część jej polityków wzywała nawet swoich sympatyków do zajęcia budynku polskiego parlamentu. Sytuacja zaczyna wymykać się spod kontroli i jest szalenie groźna. Jeśli posłów zacznie się tu wyprowadzać siłowo, to naprawdę ludzie, którzy stoją na zewnątrz, chyba tego nie wytrzymają. Myślę, że Jarosław Kaczyński bierze na siebie ogromną odpowiedzialność za to, co dzisiaj w nocy może się w Polsce wydarzyć. To rok 2010. Joanna Komolka na antenie TVN twierdziła, że dotarła do zapisu rozmów pilotów samolotu, który rozbił się w Smoleńsku. Sugerowano, że piloci bali się reakcji jednego z ważnych pasażerów na odmowę lądowania pomimo złych warunków pogodowych. Jeżeli nie wyląduję, czy wylądujemy, to mnie zabiją bądź zabije. Jak się okazało, takie słowa w kokpicie samolotu nigdy nie padły. Granica przyzwoitości została jednak przesunięta już kilka lat wcześniej, kiedy dziennikarz TVN parodiował w studiu papieża Jana Pawła II. A to już rok 2016 - Światowe Dni Młodzieży w Krakowie i ekipa telewizji TVN przy śmietniku. TVN 24 podkłada butelki po piwie w śmietniku. Pan kamerzysta podrzucał tutaj butelki po piwie. Dlatego nie brak opinii, że pracownicy telewizji TVN nie są dziennikarzami, ale członkami środowiska politycznego, które manipulując informacjami, dąży do zdobycia władzy w Polsce. I właśnie dlatego tak mocno są wspierani przez polityków totalnej opozycji. To była naprawdę znakomita impreza w wykonaniu Biało-Czerwonych. Na zakończonych w niedzielę igrzyskach olimpijskich Polacy wywalczyli 14 medali, w tym 4 złote. Część bohaterów olimpijskich zmagań dopiero co wróciła do kraju. Jeszcze kilka dni temu rywalizowali na olimpijskich arenach. Dziś wrócili do Polski, meldując się na stołecznym lotnisku im. Fryderyka Chopina. Wśród nich Katarzyna Zdziebło, która w chodzie na 20 km zajęła 10. miejsce. Jestem zmotywowana do dalszej pracy. Mnie się nie chce robić roztrenowania. Tym bardziej, że to nie koniec tegorocznych zmagań. W kalendarzu kolejne starty - m.in. planowany na 5 września Memoriał Kamili Skolimowskiej. Jesteśmy ludźmi, którzy mieli tę przyjemność, ten przywilej, żeby poznać Kamilę i zawsze z uśmiechem na twarzy przyjeżdżamy na te zawody. Tegoroczny memoriał będzie wyjątkowy dla Piotra Małachowskiego. Dwukrotny wicemistrz olimpijski w rzucie dyskiem wrześniowym startem zakończy bogatą sportową karierę. Szkoda zostawiać sport, bo to jest coś, co kocham, co sprawia mi przyjemność. Może nie taką teraz, jak na początku, ale też kiedyś trzeba odejść. Dla wielu zawodników Memoriał Kamili Skolimowskiej będzie szansą pokazania się zakochanej w lekkiej atletyce śląskiej publiczności. A na starcie zaroi się od medalistów olimpijskich. Swój występ potwierdziła m.in. Justyna Święty-Ersetic, która z Tokio wróciła do Polski ze srebrem i złotem. Cieszę się, że będą kibice. Będziemy mogli wreszcie wystartować przed własną, wspaniałą, polską publicznością. LOTTO Silesia Memoriał Kamili Skolimowskiej na Stadionie Śląskim odbędzie się już po raz czwarty. Chorzowski obiekt uznawany jest za narodowy obiekt lekkoatletyczny. Śląsk jest stolicą, królową lekkiej atletyki i basta. Myślę, że takie są realia. Z tym trudno polemizować. Na stadionie lekkoatletycznym, ale tym w Szczecinie, kibice powitali dziś Patryka Dobka. Wszyscy sportowcy mogą patrzeć jak na swojego idola. Ma talent. Ja tak bym nie pobiegła. Dobek dość niespodziewanie dla wszystkich sięgnął po brązowy medal w biegu na 800 m. Cieszę się, że dołączam do polskich medalistów olimpijskich, i to jest naprawdę fajne uczucie. Patryk Dobek nie robi sobie przerwy. Już w niedzielę wystartuje w Szczecinie w memoriale im. Wiesława Maniaka. Sport nie lubi próżni, dlatego dziś kolejne emocje - tym razem piłkarskie. U siebie Legia Warszawa podejmie Dinamo Zagrzeb w rewanżowym meczu 3. rundy eliminacji Ligi Mistrzów. W pierwszym meczu był remis 1:1. Transmisja decydującego starcia od 20.45 w TVP2. W Zagrzebiu gospodarze dominowali, ale legioniści grali do końca, za co zostali nagrodzeni. Ale gol, ale fenomenalny strzał Muciego! Dzisiejszy mecz rozgrywany będzie przy Łazienkowskiej - wszystkie bilety wyprzedane. Nie mamy czego bronić, musimy atakować, musimy grać o zwycięstwo, podobnie jak Dynamo, stąd też zapowiada się bardzo ciekawy mecz. Walka o Ligę Mistrzów jest szczególna dla Artura Boruca... Boruc, ależ fenomenalna teraz interwencja króla Artura! ...który swój ostatni mecz w Champions League zagrał blisko 13 lat temu. Mam tremę jeszcze przed każdym spotkaniem, może nie daję tego po sobie poznać. Choć jednak dopóki ją mam, wiem, że to co robię, że jestem jeszcze czynnym piłkarzem, ma sens. Transmisja spotkania Legia - Dinamo od 20.45 w TVP2. Jeśli dziś stołeczna drużyna awansuje, zapewni sobie grę w Lidze Europy, a tam może trafić na West Ham United, czyli drużynę Łukasza Fabiańskiego - 56-krotnego reprezentanta Polski... Fabiański - jak on to wyjął! ...który ogłosił zakończenie kariery w drużynie narodowej. To nie koniec wielkich pożegnań w piłce nożnej. Po 21 latach Barcelonę opuszcza Lionel Messi. Argentyńczyk w barwach dumy Katalonii zagrał 778 razy i strzelił - uwaga - 672 gole. Messi gol! Więcej nie będzie. Zrobiłem wszystko, żeby zostać w Barcelonie. Chciałem zostać. W zeszłym roku chciałem wyjechać i mówiłem to głośno, ale wszystko się zmieniło i chciałem zostać, ale nie było to możliwe. Powodem odejścia Messiego jest zła sytuacja finansowa klubu, a także limity płac dla piłkarzy narzucone przed hiszpańską federację. Serca kibiców Barcelony krwawią. Jest najlepszy w historii. To nasz syn, który dorastał w Barcelonie. A teraz nas opuszcza. Jestem zdruzgotana. Teraz Messi będzie grał dla wicemistrza Francji - Paris Saint-Germain, gdzie będzie zarabiał ok. 35 mln euro rocznie. Na "Gościa Wiadomości" z napisami zapraszamy do kanału TVP Info. 