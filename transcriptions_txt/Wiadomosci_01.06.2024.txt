Monika Sawka. Dobry wieczór. Zaczynamy 19.30. Polska na celowniku tydzień przed wyborami. Mamy do czynienia z największym atakiem hybrydowym na Polskę. W przyszłym tygodniu codziennie będziemy wydawali komunikaty, codziennie będę ogłaszał, w jakim jesteśmy miejscu, co się dzieje na tej mapie cyberochrony. Wojna domowa. Jak w UE kolega z jedynki będzie szanowany, Stracili dostęp do spółek, spółeczek, apanaży. I rzucili się sobie do gardeł. Naturalny proces. Największe muzyczne święto. Jesteśmy wdzięczni, że państwo po drugiej stronie telewizora chcieli zagłosować na tak niepozorny duet. Jestem zbudowany tym, jak zostały przyznane nagrody. Najlepsi żołnierze, w tym komandosi, i dodatkowy sprzęt są już na polsko-białoruskiej granicy. Wicepremier, minister obrony narodowej zapewnia, że każdy atak spotka się z odpowiedzią. Takich hybrydowych ataków, jak te w ostatnich dniach, według Władysława Kosiniaka-Kamysza do tej pory nie było. Polskie służby apelują więc o czujność. I zapowiadają przywrócenie wzdłuż granicy strefy buforowej. Mamy do czynienia z najbardziej poważnym atakiem hybrydowym na Polskę. Chaos informacyjny, destabilizacja i strach. Na takie efekt mają być obliczone działania Kremla. W Polsce. Codziennie próby przekraczania polskiej granicy, codziennie ataki w cyberprzestrzeni, codzienne próby dezinformacji i różnego rodzaju akty sabotażu i dywersji. Stąd decyzja o wzmocnieniu granicy. Na miejsce wysłano czerwone berety, najlepszych komandosów z doświadczeniem w misjach w Afganistanie, Iraku i Kosowie. Do tego sprzęt. Pojazdy opancerzone, wyposażenie indywidualne dla żołnierzy, dla policjantów, dla Straży Granicznej. Presja migracyjna na granicy polsko-białoruskiej rośnie. W ostatnich dniach rannych zostało 3 żołnierzy. Wicepremier mówi o bandyckich atakach na nasze służby. W części przygranicznych gmin, głównie w powiecie hajnowskim, od wtorku ma obowiązywać zakaz wstępu. Tak zakłada projekt rozporządzenia ministra spraw wewnętrznych. Na 100% potrzebne. Jest jakieś bezpieczeństwo. Granica to granica. Jak ktoś nie będzie mógł pójść do rezerwatu ścisłego, na Wysokie Bagno, przewodnicy nie będą mogli prowadzić, to już przewodnicy dostają po tyłkach, my też. Dlatego marszałek Sejmu zaapelował do rządu o pomoc dla mieszkańców strefy buforowej. Minister obrony odpowiada: z bazy noclegowej i gastronomicznej korzysta teraz wojsko i służby, przedsiębiorcy będą angażowani w budowę umocnień na granicy, ale dodatkowa pomoc jest możliwa. Jeżeli będzie konieczność wsparcia przedsiębiorców na terenie przygranicznym, jesteśmy na to otwarci. Wojna hybrydowa toczy się nie tylko na granicy. Atak na Polską Agencję Prasową to wypowiedzenie przez Rosję de facto cybernetycznej wojny - mówi wicepremier Krzysztof Gawkowski. W ten sposób odnosi się do fałszywej depeszy o rzekomej mobilizacji i decyzji polskiego rządu o wysłaniu na wojnę w Ukrainie 200 tys. żołnierzy. Sprawę komentują też Vera Jourova, wiceszefowa Komisji Europejskiej, i amerykański sekretarz stanu. W Polsce atak hakerski na PAP bada ABW, a resort cyfryzacji wprowadza dodatkowe procedury. W przyszłym tygodniu codziennie będziemy wydawali komunikaty, codziennie będę ogłaszał, w jakim jesteśmy miejscu, co się dzieje na mapie cyberochrony. Na tydzień przed wyborami do europarlamentu w Polsce mogą się nasilać akcje sabotażowe. Są to wymierzone w nas operacje służb kremlowskich. Czujność jest wymagana. Nie tylko od służb. Za bezpieczeństwo jesteśmy odpowiedzialni wszyscy. Musimy zwracać uwagę na osoby podejrzenie się zachowujące. Służby Kremla mogą wykorzystać do tego typu ataków, czyli do tzw. piroterroryzmu, każdego z nas. Może to być wzniecanie pożarów, zlecanie za pieniądze innych zadań. Ich wykonawcy z reguły nie mają pojęcia, kto tak naprawdę stoi za zleceniem. Wojna domowa w PiS. Marek Suski, poseł PiS, odmówił poparcia dla swojego partyjnego kolegi Macieja Wąsika w wyborach do europarlamentu. Stwierdził, że z liderem listy nikt nie będzie się liczył, bo niedawno był w więzieniu. Na słowa polityka zareagował rzecznik partii. Według Rafała Bochenka ta wypowiedź to powielanie kłamstwa. A zdaniem rządzących to dowód na to, że PiS to kłębowisko żmij. To ostatni weekend przed wyborami do europarlamentu. Lewica na konwencji przekonywała, że UE musi skupić się na ludziach, zwłaszcza młodych. Stąd postulat obniżenia wieku wyborczego do 16. roku życia. Tak żeby młodzi ludzie czuli, że mogą decydować i współdecydować o przyszłości UE. Wyższy bieg na ostatniej prostej wrzucili także politycy Zjednoczonej Prawicy. Choć ta droga przez wewnętrzne tarcia jest coraz bardziej wyboista. Marek Suski wczoraj w Olsztynie wspierał Karola Karskiego, numer 2 na liście PiS w okręgu, który obejmuje województwa: podlaskie i warmińsko-mazurskie. Jedynką jest tutaj Maciej Wąsik, były poseł i wiceminister spraw wewnętrznych w rządzie PiS, skazany za przekroczenie uprawnień i ułaskawiony przez prezydenta. Marek Suski, który miał być podsłuchiwany Pegasusem, nie kryje swojego niezadowolenia. W mediach społecznościowych szybko zareagował rzecznik PiS. Marek Suski dziś nie odebrał telefonu. W przesłanej wiadomości nie zgodził się na komentarz. Politycy PiS niechętnie komentują wewnętrzne spory. W Dzień Dziecka wolałbym się skoncentrować na sprawach związanych z dziećmi i nie będę komentował różnych politycznych spraw. Choć niektórzy wprost przyznają, że to kwestia kampanii. Jest wyścig i tego typu wypowiedzi... Pewnie lepiej, żeby ich nie było, ale w jakimś sensie one są zrozumiałe. PiS poradzi sobie z tymi wszystkimi napięciami. To, że one są, to też nie ma co chować głowy w piasek. Jesteśmy w środku kampanii wyborczej. Tego typu emocje będą. Koalicja rządząca nie ma wątpliwości: to wewnętrzna walka w Zjednoczonej Prawicy. Stracili dostęp do spółek, spółeczek, apanaży, więc rzucili się sobie do gardeł. Naturalny proces. Widać, że w PiS-ie każdy każdego nienawidzi. Jest jeszcze ten konflikt: Beata Szydło wspierająca numer 2 na Mazowszu - Jacka Kurskiego. I komentarz w mediach społecznościowych doradcy prezydenta Andrzeja Dudy, Marcina Mastalerka. Na tym dyskusja się nie zakończyła. Internetowa kłótnia ma być konsekwencją poparcia przez Beatę Szydło Ryszarda Czarneckiego w Wielkopolsce, a nie prezydenckiego ministra Wojciecha Kolarskiego. Co w pałacu miało zostać negatywnie odebrane. To już dzisiaj nie jest Zjednoczona Prawica, tylko podzielona prawica. widać, że to jest kłębowisko żmij, że każdy każdemu chce dokuczyć, że każdy na każdego coś mówi. Na finiszu kampanii emocje z pewnością nie odpadną. Jest więcej nagrań i coraz więcej pytań o odpowiedzialność polityczną za aferę w Funduszu Sprawiedliwości. Rządzący oceniają, że cała sprawa dotyczy nie tylko Zbigniewa Ziobry i jego współpracowników. Domagają się reakcji prezes PiS. Mówią też, że oprócz kary politycznej powinna być również karna. Politycy opozycji odpowiadają, że zarzuty są bezsensowne, a cała afera to polityczny pic. Tak politycy odpowiadają na pytanie, kto poniesie polityczną odpowiedzialność za aferę w Funduszu Sprawiedliwości. Jarosław Kaczyński, bo on był szefem tego obozu, a bezpośrednio również pan Ziobro i wszyscy wiceministrowie. Za co? Jeszcze raz - za to, że Bodnar albo Kwiatkowski, albo Szczerba, albo Joński formułuje tego typu zarzuty? Nie tylko polityczną, ale też karną odpowiedzialność powinien ponieść nie tylko Zbigniew Ziobro, ale też wszyscy jego współpracownicy. Z nagrań, do których dotarła Gazeta Wyborcza, wynika, że były wiceminister sprawiedliwości rozważał znalezienie kozła ofiarnego w resorcie. To nagranie z lutego. Urszula D., która od marca jest w areszcie, razem z wiceministrem Romanowskim i nagrywającym rozmowy Tomaszem Mrazem dyskutują o tym, kto może ujawnić działania dotyczące Funduszu. Sporo czasu w swoich rozmowach poświęcili Patrycji Koteckiej, żonie Zbigniewa Ziobry, o którą, jak zakładali, będą pytać śledczy. Była taka femme fatale całej Suwerennej Polski. Zbigniew Ziobro był capo di tutti capi, a donna Kotecka z tyłu. Zarządzał tym. To wszystko przypominało mafię. Rozmówcy poruszają też temat Krzysztofa Suwarta. To pseudonim autora, który w Wirtualnej Polsce opublikował dziesiątki artykułów przedstawiających w pozytywnym świetle działania resortu Ziobry oraz Funduszu Sprawiedliwości. Sprawę 4 lata temu ujawniło OKO.press. Za publikacjami podpisanymi przez Suwarta według źródeł portalu stała m.in. Kotecka. W zamian Wirtualna Polska miała dostawać pieniądze z Funduszu Sprawiedliwości. Na artykuł Wyborczej, z której wynika, kim był Suwart, zareagował redaktor naczelny wp.pl. Krzysztof Mirończuk zaprzecza, że to on był Suwartem. Pracuje obecnie jako freelancer, autor artykułów sponsorowanych. Oglądają państwo 19:30. Już za chwilę: amerykański prezydent o przełomowej propozycji, a później jeszcze... Są szczepionki, nie ma chętnych. Zgłaszalność do programu jest słaba. Widzimy, że mało mamy osób szczepiących się. W ogóle się nie wahałam, żeby zaszczepić syna. Zdaje sobie sprawę, jak ważne jest to szczepienie. Święto najmłodszych. Babcia nas zabiera na lody dzisiaj. I życzyłbym sobie, żeby nas też rodzicie gdzieś zabrali. Dzisiaj dzieci dostają prezenty i świetnie się bawią. Jest przełomowa deklaracja Izraela. Prezydent USA poinformował, że Izraelczycy złożyli propozycję całkowitego zawieszenia broni, wycofania wojsk z zaludnionych obszarów Gazy oraz zakończenia konfliktu. Hamas potwierdził, że plan rozważy. Ale pokój nie jest przesądzony. Bo według Joe Bidena w rządzie Benjamina Netanjahu nie ma jednomyślności w tej sprawie. Nadszedł czas, by ta wojna się zakończyła. Te słowa padły w Białym Domu. Joe Biden przedstawił izraelski projekt zawieszenia broni w Strefie Gazy. Składa się z 3 etapów. Pierwsza faza miałaby trwać 6 tygodni. Obejmowałaby całkowite wstrzymanie ognia, uwolnienie izraelskich zakładników, w tym kobiet, osób starszych, rannych, w zamian za uwolnienie setek palestyńskich więźniów. Drugim krokiem miałoby być ostateczne wycofanie sił izraelskich ze Strefy Gazy. Trzeci etap to jej odbudowa. Popieramy każdą propozycję, która prowadzi do powrotu do naszych domów. USA szukają międzynarodowego poparcia dla propozycji zawieszenia broni. Szef amerykańskiej dyplomacji Antony Blinken rozmawiał na ten temat m.in. z władzami Arabii Saudyjskiej, Jordanii i Turcji. To dobra wiadomość. Mam nadzieję, że Hamas skorzysta z okazji, aby zawrzeć porozumienie, które jest na stole. I choć Hamas oświadczył, że rozważy tę propozycję... Hamas potwierdza gotowość do pozytywnego i konstruktywnego zajęcia się każdą propozycją opartą na trwałym zawieszeniu broni i całkowitym wycofaniu sił izraelskich ze Strefy Gazy. ...to kancelaria premiera Benjamina Netanjahu oznajmiła, że na tym warunki się nie kończą. Izraelskie warunki zakończenia wojny nie uległy zmianie: zniszczenie zdolności wojskowych i przywódców Hamasu. Jesteśmy w rejonie Rafah. To tam zdaniem Tel Awiwu ma znajdować się ostatni przyczółek terrorystów. W mieście trwa ofensywa izraelskiej armii. Wojsko informuje o zabiciu 300 palestyńskich bojowników i odcięciu kolejnych podziemnych tuneli. Izraelskie siły zbrojne uzyskały kontrolę operacyjną nad korytarzem filadelfijskim na granicy z Egiptem i Rafah. Służył jako tunel, przez który Hamas regularnie prowadził przemyt do Strefy Gazy. W której nie ma już bezpiecznego miejsca. Przed izraelską ofensywą w Rafah schronienie znalazło milion ludzi. To już czwarty lub piąty raz, kiedy musimy uciekać. Dziś organizacje międzynarodowe mówią o kolejnym exodusie ludności palestyńskiej. Z Rafah w ciągu 20 dni wyjechało 900 tys. osób. Dźwięki, zapachy, codzienne życie są przerażające i apokaliptyczne. Ludzie zasypiają przy dźwiękach bombardowań, Według palestyńskiego Ministerstwa Zdrowia od początku wojny zginęło 36 tys. osób. Donald Trump skazany. Ława przysięgłych uznała byłego amerykańskiego prezydenta za winnego sfałszowania dokumentacji biznesowej po to, by ukryć kontakty z aktorką porno w kampanii 8 lat temu. To pierwszy raz w historii, gdy prezydent USA zostaje skazany w sprawie karnej. Wymiar kary usłyszy w lipcu. Choć koniec końców o jego politycznym losie zdecydują wyborcy. Dzieje się coś dzisiaj? Hillary Clinton, dawna konkurentka Donalda Trumpa, zadając to pytanie, doskonale wiedziała, że w Nowym Jorku wydarzyło się coś, czego USA jeszcze nie widziały. Mój kraj został wywrócony do góry nogami. Dosłownie skazali prezydenta USA. Powód? Ukrywanie zapłaty za milczenie aktorce filmów porno. Trump nie chciał, by podczas kampanii w 2016 roku wyborcy dowiedzieli się o jego romansie. Były prezydent twierdzi, że cała sprawa to polityczny atak. Jeśli mogą zrobić to mnie, mogą zrobić to każdemu. To są źli ludzie. Uważam, że w wielu przypadkach są to ludzie chorzy. Prezydent Joe Biden mówi o triumfie wymiaru sprawiedliwości. Potwierdzona została zasada, że nikt nie jest ponad prawem. I nieodpowiedzialne jest mówienie, że proces został ukartowany tylko dlatego, że nie podoba się werdykt. Donald Trump dalej może liczyć na poparcie najwierniejszych zwolenników. Chciałbym, żeby wrócił, zajął się biznesem i doprowadził ten kraj tam, gdzie powinien. Wszyscy go popierają i myślę, że wygra. Naprawdę tak uważam. Jednak według najnowszego sondażu Ipsos dla agencji Reutera werdykt ma wpływ na wyborców. Joe Biden nieznacznie wyprzedza Donalda Trumpa. To wspaniałe widzieć, jak rządy prawa zwyciężają. To tylko jeden z wielu kroków do pociągnięcia rządzących do odpowiedzialności. Jesteśmy zadowoleni z werdyktu. Czuliśmy, że jest przestępcą. Sondaż wskazuje również, że 10% zwolenników republikańskich zrezygnuje z oddania głosu na Trumpa. To dla mnie szalone, że jakikolwiek republikanin, który dorastał w latach Reagana, mógłby zagłosować na tego człowieka. Donald Trump nie daje za wygraną. Jego sztab pobił rekord. W jeden dzień zebrał niemal 35 mln dolarów od darczyńców na kampanię. Do 13 czerwca polityk ma czas na odwołanie się od werdyktu. Będziemy odwoływać się od tego oszustwa. Trump wymiar kary ma poznać 11 lipca. Grozi mu nawet rok więzienia. Po roku od wprowadzenia bezpłatnych szczepień przeciw HPV z dobrowolnej szczepionki skorzystało zaledwie 20% nastolatków. Z badań wynika, że wielu rodziców nawet nie wie, że takie preparaty są dostępne. Wielu także nie zdaje sobie sprawy, że wirus może być zabójczy. Ministerstwo Zdrowia obiecuje, że nastolatkowie od września będą mogli się zaszczepić także w szkołach. Dla Anny Piłat-Bredow decyzja o zaszczepieniu 12-letniego syna przeciwko wirusowi HPV była oczywista. Zaszczepiłam starszą córkę parę lat temu. Wtedy miasto sponsorowało. Jak się dowiedziałam, że jest rządowy program szczepień i jest możliwość szczepienia wszystkich dzieci, to nie wahałam się. Ale taka postawa wśród rodziców nie jest powszechna. Po roku funkcjonowania rządowego programu szczepionkę chroniącą przed wirusem brodawczaka ludzkiego przyjęło niecałe 20% nastolatków. Mój punkt wyszczepił około 150 dzieci. To mało jak na miasto Poznań. Zgłaszalność do programu jest słaba, to widzimy, że mało mamy osób szczepiących się. Ministerstwo Zdrowia problem dostrzega i ma rozwiązanie. Szczepienia mają odbywać się tutaj. że poprzez kuratoria i informacje do szkół będzie możliwe szczepienie w szkołach. Kwalifikację przeprowadzi lekarz. Rodzic będzie musiał podpisać zgodę. Szczepienia do szkół mają wrócić już od września. W każdej szkole są gabinety pomocy przedmedycznej. Organizacyjnie jesteśmy zdolni i gotowi do tej akcji z pożytkiem dla ogółu uczniów. Wirus brodawczaka ludzkiego bywa zabójczy. Jest główną przyczyną raka szyjki macicy, którego w Polsce diagnozuje się u 3000 kobiet rocznie. Odpowiada też za rozwój innych nowotworów. Raka sromu, pochwy, nowotwory głowy i szyi. Dlatego tak istotne są szczepienia zarówno dziewcząt, jak i chłopców. Idea jest taka, żeby zaszczepić pacjenta, zanim dojdzie do zakażenia, dlatego my się jak spieszymy, żeby zdążyć przed inicjacją seksualną. W rządowym programie dla dzieci od 11. do 14. roku życia dostępne są 2 darmowe szczepionki. Starsze i młodsze dzieci tez mogą się zaszczepić, ale odpłatnie. Starsze i młodsze dzieci mogę się zaszczepić, ale dla nich jeden z preparatów jest odpłatny. Niezależnie od wybranej szczepionki konieczne jest zwiększanie świadomości na temat zapobiegania nowotworom. Tę rolę również może przejąć szkoła. Ważne, by przekazywać rodzicom informacje, można na Librusie, na wywiadówkach. Tam, gdzie edukacja szła w parze z profilaktyką, zachorowalność na nowotwory powodowane wirusem HPV spadła o 90%. Takim wynikiem może pochwalić się Australia. Za nami Premiery, Debiuty i niezapomniany występ Michała Bajora. Trwa 61. Krajowy Festiwal Polskiej Piosenki w Opolu. Nie zabrakło łez wzruszenia i owacji na stojąco. Ale festiwal to nie tylko koncerty. Łączymy się z Sandrą Meunier. Co dziś będzie się działo na scenie amfiteatru w Opolu? Dobry wieczór. Za chwilę wielkie powroty. Koncert Superjedynki z udziałem takich gwiazd jak Kasia Kowalska, Krzysztof Zalewski i wielu innych artystów. Superjedynki zostaną też wręczone. Później powrót kabaretonu. Kabaret wraca do Opola po 8 latach. M.in. z udziałem Zbigniewa Zamachowskiego. To już tradycja. Ale nawet najgorsza pogoda nie jest w stanie przyćmić takiej energii. Kochamy was! I szczęścia z wygranej. Nagroda publiczności trafiła do autorów piosenki o przyjaźni: Zabłockiego i Mozila. Naprawdę byliśmy w ogromnym szoku, szczęśliwi i wdzięczni, że państwo po drugiej stronie telewizora chcieliście zagłosować na taki niepozorny duet. Ty bierzesz to, a ja to. Józefina żartuje, że kilkukrotnie wysyłała swoje zgłoszenie do Premier, ale widocznie potrzebowała u boku Skubasa, by nie tylko zakwalifikować się, ale i wygrać ten konkurs. Moim największym sukcesem są łzy wzruszenia tej pani. Mokre oczy mieli również Norbert Wronka, zwycięzca Debiutów, który zapewnia, że nie zaprzepaści szansy, jaką dostał od jury, i Alan Cymbalista doceniony w tej kategorii przez publiczność. Jak minęła noc? Nie ochłonąłem jeszcze. A to dopiero początek muzycznej historii. Przed nami wielkie powroty. Superjedynki i rockowe hity na rozgrzewkę. Bajm, Krzysztof Zalewski czy Kasia Kowalska - to początek długiej listy artystów. Krzysztof Zalewski szykuje też niespodziankę dla fanów. Na liście utworów nowa piosenka, którą usłyszmy premierowo. Wracają też kabarety: Moralnego Niepokoju czy Młodych Panów. Będzie też Jerzy Kryszak, Zenon Laskowik i Zbigniew Zamachowski. Będziemy śpiewali wraz z Grupą MoCarta i grali jedną z piosenek, do której napisałem muzykę, a autorem tekstu jest mój mistrz estradowy, którego nazwiska nie wyjawię, ale bez wątpienia, jeśli tylko włączycie telewizory, na co bardzo nalegam, rozpoznacie. Jak zapewniają sami zainteresowani, możemy spodziewać się dobrego i mądrego humoru. Bez cenzury. Opole dziś wieczorem w Jedynce. A już za chwilę na antenie TVP Info Wioleta Wramba i jej goście, czyli "100 pytań do...". W Polsce podzielonej pojawiają się oni - Kwiat Jabłoni. Rym przypadkowy, ale nieprzypadkowe jest nasze spotkanie. Ich łączy muzyka, a z nimi muzyka łączy Polaków. Jesteśmy otwarci na wszystkie pytania. Będziemy odpowiadać szczerze. Będzie ciekawie, Rozbawiają, a czasami rozbrajają szczerością. Bywa, że za ich pomysłami nie nadążają nawet rodzice. Są mistrzami zarządzania nie tyle czasem, co czasami innymi. Głośno wyrażają też swoje emocje. Dziś Dzień Dziecka. W całej Polsce pikniki, warsztaty i gry. Nie tylko dla dzieci, bo w końcu w każdym dorosłym mieszka dziecko, którym kiedyś był. - Jaki dziś jest dzień? - Dzień Dziecka. Dzień, w którym one są najważniejsze. Bez dzieci świat by nie był taki kolorowy. Dlatego w całej Polsce w parkach, łodziach, cukierniach i na placach zabaw przygotowano dla nich atrakcje. Nawet tu w szpitalu w Koszalinie zadbano o najmłodszych. Odwiedzili ich superbohaterowie. Robimy to, bo to kochamy, to nam sprawia frajdę. Jest wesoło od samego wejścia, wszystkim buzie się śmieją, jest ogromna radość. Bo dzieci to skarb, którego nie da się przecenić. Dobrze wiedzą o tym państwo Cieślakowie, którzy takich skarbów mają już 5. Miłość ma to do siebie, że czym jest więcej dzieci, tym ona bardziej się dzieli. Przy pojawieniu się kolejnego dziecka pojawia się kolejna miłość. By nacieszyć się wspólnie tą miłością, w Warszawie otwarto dziś ogrody Kancelarii Premiera. Na wejście trzeba było czekać ponad godzinę, ale eksperci mówią, że się opłaciło. - Wytrzymałyście tę godzinę? - Tak. - Warto było? - Tak. Choćby dla wyjątkowego gościa Roberta Lewandowskiego, kapitana polskiej reprezentacji. W takim miejscu i w takim dniu wreszcie można zająć czymś, co naprawdę ma sens. Wszyscy jesteśmy dziećmi. Moi bliscy mówią, że ja coraz bardziej jestem dzieckiem, więc to jest dzień każdego z nas. Tak naprawdę dzieci dzisiaj rządzą. A co, jeśli dzieci potraktują słowa premiera poważnie? Rodzice mogą kupować dzieciom wszystko, co chcą. I grać na telefonie. A co jest najważniejsze dla dziecka w Dniu Dziecka? Prezenty i rodzice. Żeby one dzieci miały prawo do swoich emocji, swoich marzeń, żebyśmy my jako osoby dorosłe im tego nie zabierali, Jak przekonują psychologowie, szczególnie w Dniu Dziecka dorośli nie mogą zapominać, że każdy kiedyś był dzieckiem i to wewnętrze dziecko w sobie musi pielęgnować. Dziękuję za wspólnie spędzony czas. Spokojnego wieczoru i do zobaczenia jutro w 19.30. 