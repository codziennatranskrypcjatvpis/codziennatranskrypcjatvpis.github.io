Gazociąg Baltic Pipe - gotowy od odbioru. Dostawy gazu do Polski ruszą za 3 tygodnie. Szczegóły już za chwilę. Jest 19.30, Michał Adamczyk, witam państwa i zapraszam na "Wiadomości". Dodatkowo podpala te ceny Komisja Europejska, utrzymując system ETS. Polski rząd walczy o tanią energię na zimę. Jeżeli chodzi o dostawy gazu, to Polska jest w dużo lepszej sytuacji, niż wiele państw UE. Cały nasz naród to przeżywa. To była nasza matka. Brytyjczycy żegnają królową Elżbietę II. Kochamy królową. Wicemistrzowie świata 2022 roku. Reprezentanci Polski. Znowu na podium! Polscy siatkarze po raz kolejny dali nam powód do wielkiej dumy. Niesamowite wrażenia! Coś pięknego! Rezygnacja z Europejskiego Systemu Handlu Emisjami CO2 mogłaby zdaniem polskiego rządu okazać się receptą na kryzys energetyczny w Europie. Takie rozwiązanie odrzuca jednak Bruksela. Mimo rosnących cen energii pomysł Warszawy negują też europejskie rządy. Zamiast tego chcą zmusić Europejczyków do mniejszego zużycia energii. Hiszpania i Niemcy rezygnują z podświetlania zabytków i gaszą sklepowe witryny. W Szwajcarii recydywistom ogrzewającym mieszkania powyżej 19 stopni Celsjusza grozić ma nawet 3-letnie więzienie. We Włoszech politycy sugerują, żeby w ramach oszczędności gotować makaron bez włączonego płomienia. Jeśli osiągniesz temperaturę wrzenia, możesz wyłączyć płomień i makaron będzie dalej się gotował, ale wyjdzie źle ugotowany. Jeśli wyłączymy płomień, makaron będzie znacznie cięższy do strawienia. Na jakiekolwiek obowiązkowe ograniczenia zużycia energii nie zgadza się natomiast polski rząd. Zamiast tego są rządowe dopłaty do ciepła i poradnik, jak prawidłowo składać wnioski o wsparcie. Dodatek węglowy, już teraz w Sejmie ustawa i kolejny dodatek: pellet, LPG, drewno, wszystkie źródła. Wsparcie też dla ciepłownictwa zbiorowego na poziomie ciepłowni. Zdaniem ekspertów w Polsce nie zabraknie węgla, gazu ani prądu. Strona polska i amerykańska była w realizację tej umowy zaangażowana. Złożono raport z podsumowania współpracy. Zdaniem ekspertów w Polsce nie zabraknie węgla, gazu ani prądu. Jeżeli chodzi o dostawy gazu, to Polska jest w dużo lepszej sytuacji niż wiele państw UE, które strukturalnie uzależniały się od Rosji, bo mamy dosyć dobrze zbilansowany, zdywersyfikowany port dostaw gazu, mamy działający terminal w Świnoujściu, który jest mocno zakontraktowany. Przez gazoport w Świnoujściu gaz na bieżąco płynie do nas z Kataru, USA, Afryki i Norwegii. Gaz z Norwegii już za 3 tygodnie popłynie też gazociągiem Baltic Pipe. Już trwają prace związane z jego rozruchem. Przepustowość gazociągu umożliwi zastąpienie całkowite dostaw gazu, które dotychczas do Polski płynęły z Federacji Rosyjskiej. Węgiel i prąd oprócz dotychczasowych dostawców sprzeda nam też Ukraina. Źródła energii powinny zostać i surowce zabezpieczone do produkcji ciepła i energii. Ale w praktyce ceny szybują tak wysoko, spekulacja na tym rynku jest ogromna, dodatkowo podpala te ceny Komisja Europejska, utrzymując system ETS. Dlatego Polska zaproponowała zawieszenie Europejskiego Systemu Handlu Emisjami CO2. Mimo spowodowanego wojną na Ukrainie kryzysu energetycznego nie zgadzają się jednak na to politycy z innych państw Unii. Jeden z ministrów odpowiedział, Ideologia zwycięża. To próba szantażu. Cenę za tę ideologiczną politykę klimatyczną płacą mieszkańcy całej Europy. Kiedyś płaciłem ok. 350-400 euro miesięcznie. W tym roku tylko w lipcu - 1407 euro. Polski rząd pracuje nad zamrożeniem taryf na gaz i energię elektryczną. Do samorządów trafi też blisko 14 mld zł po to, aby nie wzrosły ceny wody i kanalizacji. Nasze działania jako rządu muszą zmierzać w tę stronę, aby nie dopuszczać do podwyżek za media. Stąd obniżone stawki podatków za energię i wspomniane już dopłaty do węgla, a wkrótce również do zakupu innych materiałów opałowych. Ukraiński prezydent Wołodymyr Zełenski mówi wprost: Podpisanie traktatu pokojowego z Rosją będzie możliwe dopiero wtedy, gdy wojska Putina opuszczą terytorium Ukrainy. Na południu i wschodzie kraju trwa ukraińska kontrofensywa. W Kijowie jest Tomasz Jędruchów. Ta kontrofensywa jest bardzo skuteczna. Jakie są najnowsze informacje z frontu? Działania są prowadzone przez ukraińską armię na 3 kierunkach. Wszędzie rosyjscy żołnierze uciekają w popłochu. Doszło do niespotykanej sytuacji. Na południu w obwodzie chersońskim chęć złożenia broni zgłosiły pierwsze oddziały armii Putina. To oddziały, które zostały odcięte od zaopatrzenia i drogi ucieczki przez Dniepr. Większość obwodu charkowskiego, gdzie zaczęła się kontrofensywa na wschodzie, jest już w rękach Ukraińców. Opuszczane są szlabany graniczne i wywieszane ukraińskie flagi na posterunkach. Hoptiwka znalazła się pod kontrolą Sił Zbrojnych Ukrainy. 130. batalion przesyła pozdrowienia dla wszystkich Ukraińcom. W ciągu zaledwie 5 dni Ukraińcy odbili terytoria, których zdobycie Rosjanom zajęło 4 miesiące. W wielu miejscach Rosjanie porzucają sprzęt i uciekają, przebierając się w cywilne ubrania. Ja myślę, że te tereny za rzeką po prostu same wpadną w ręce Ukraińców, bo Rosjanie najwyraźniej mają w planach po prostu wyjechać za granicę - do Rosji. Panika rosyjskich żołnierzy, którzy masowo uciekają z frontu, a według nieoficjalnych informacji pod Chersoniem chcą negocjować kapitulację, zaczyna udzielać się w prokremlowskich mediach. Na antenie pierwszego kanału rosyjskiej telewizji doszło do kłótni ekspertów. Były deputowany do rosyjskiej Dumy wezwał do rozpoczęcia negocjacji i otwarcie skrytykował działania rosyjskiego wojska. Jesteśmy teraz w punkcie, w którym musimy zrozumieć, że absolutnie niemożliwe jest pokonanie Ukrainy przy użyciu tych zasobów i metod wojny kolonialnej, za pomocą których Rosja próbuje prowadzić wojnę. Z kolei propagandyści nawołują do rozstrzelania dowódców wojskowych i domagają się odwetu na cywilach i ukraińskiej infrastrukturze krytycznej. W nocy część wschodniej Ukrainy została odcięta od prądu po atakach rakietowych, które przez niektórych rosyjskich ekspertów są nazywane idiotycznym marnowaniem potencjału. Pojawiają się informacje o konflikcie między generalicją czy kręgami wojskowymi, a Putinem, właśnie na tle oceny tego, jak prowadzona jest operacja oraz tego czy należy ją kontynuować. Dziś wchodzi w życie decyzja Unii Europejskiej o zawieszeniu umowy wizowej z Rosją. Ukraińcy apelują o kolejny pakiet sankcji i dostawy ciężkiej broni - w tym czołgów. Niemieccy politycy z koalicji rządzącej zaapelowali do kanclerza Scholza o wysłanie na Ukrainę czołgów Leopard. Kanclerz odmówił wskazując, że dotychczasowe dostawy były wystarczające. Polska i Dania - wspólnie o współpracy w regionie Morza Bałtyckiego w obliczu rosyjskiej agresji. Nasz kraj staje się kluczowy dla bezpieczeństwa w Europie. Już wkrótce będziemy mieć jedną na najnowocześniejszych i największych armii w Europie. We wspólne bezpieczeństwo inwestują także Duńczycy. Polska i Dania chcą rozszerzać współpracę w dziedzinie bezpieczeństwa. To przez Danię prowadzi do Polski gazociąg z Norwegii Baltic Pipe, który rozpocznie pracę za niecałe 3 tygodnie. Współpracujemy od długiego czasu. Myślę, że dla obu naszych państw bezpieczeństwo w basenie Morza Bałtyckiego stanowi najważniejszą sprawę. Zagrożenie ze strony Rosji i rozpętana wojna na Ukrainie sprawiają, że państwa regionu Morza Bałtyckiego jednoczą siły i inwestują we wspólne bezpieczeństwo. Do NATO, w którym jest Polska i Dania, dołączy Szwecja oraz Finlandia. To znacząco wzmocni Sojusz względem Rosji. Europa obecnie musi stawić czoło wojnie, która toczy się na Ukrainie. To przede wszystkim wojna o wartości, jest to wojna o przyszłość Europy. Polska nie tylko pomaga Ukrainie, dostarczając wojskowy sprzęt. Zwiększamy też liczebność własnej armii i inwestujemy w najnowocześniejsze uzbrojenie produkowane w Polsce i za granicą. M.in. samoloty F-35, czołgi Abrams czy śmigłowce uderzeniowe Apache. Jeszcze w tym roku do Polski trafi sprzęt z Korei Południowej - czołgi, armatohaubice i samoloty szkolno-bojowe. Wkrótce będziemy dysponować jedną z najnowocześniejszych i najsilniejszych armii w Europie. Zmiany umożliwia przyjęta na początku roku ustawa o obronie ojczyzny dająca nowe możliwości rozwoju armii. Myśmy chcieli, by wojna Polski nie dotknęła, a nie dotknie jej tylko wtedy, jeśli nasz przeciwnik... Nie ma co ukrywać, po prostu Rosja będzie uważała, że atak na Polskę się nie uda, że on jest nieopłacalny, i stąd te nasze wielkie plany zbrojeniowe, stąd ustawa o obronie ojczyzny. Błyskawicznie odrabiamy zaległości ostatnich kilkudziesięciu lat niedoinwestowania i zmniejszania liczebności polskiej armii, co robił rząd PO. Na szczęście ten trend od kilku lat się zmienił. Dobrze, ale szkoda tego zmarnowanego czasu, bo pewnie bylibyśmy w innym miejscu, gdyby nie czas zapaści, którą zafundowali nam minister Klich i minister Siemoniak. W ostatnim roku rządów koalicji PO-PSL na polskie wojsko przeznaczono 33 mld zł. W tym roku to niemal dwukrotnie więcej. W przyszłym wydatki na obronność przekroczą rekordowe blisko 138 mld zł. Trumna z ciałem królowej Elżbiety II dotarła do katedry św. Idziego w Edynburgu. W kondukcie żałobnym uczestniczyli członkowie rodziny królewskiej. Na miejscu wydarzenia śledzą nasi wysłannicy. W Edynburgu jest Marcin Czapski, w Londynie - Karolina Pajączkowska. Zacznijmy od stolicy Szkocji. Marcinie, jak teraz będą wyglądać kolejne punkty uroczystości żałobnych? Największe sukcesy ukraińska armia odnosi w okolicach Charkowa. Będzie czas na zadumę i ostatnie spotkanie Szkotów ze swoją monarchinią. W katedrze za moimi plecami można już pożegnać się z Elżbietą II. Jej ciało przez 24 godziny w trumnie jest wystawione na pokaz publiczny. Każdy musi być sprawdzony pod względem bezpieczeństwa. Można symbolicznie pożegnać monarchinię. Katedra św. Idziego w Edynburgu - ważny przystanek na ostatniej drodz królowej Elżbiety II. Tu przy trumnie z ciałem monarchini czuwać będą jej najbliżsi - członkowie rodziny królewskiej na czele z królem Karolem III, ale także jej poddani. Królowa była przez wiele ostatnich la największym autorytetem w życiu Brytyjczyków. Dlatego tak wielu poddanych żegnało j na ulicach Edynburga, gdy karawan w towarzystwie członków rodziny królewskiej prowadził trumnę z ciałem Elżbiety II z sali tronowej Hollyroodhouse do katedry św. Idziego. Od momentu kiedy została przekazana oficjalnie wiadomość o śmierci królowej, dziesiątki tysięcy Brytyjczyków zbierają się po to, żeby oddać hołd królowej. To pokazuje przywiązanie do instytucji monarchii. Za karawanem wiozącym trumnę Elżbiety II szła czwórka jej dzieci: król Karol III, księżniczka Anna, książę Andrzej i książę Edward. Brytyjską monarchinię żegnają tłumy zwykłych Brytyjczyków, ale też członkowie rodziny królewskiej. Trumna z ciałem królowej pozostanie w Szkocji do jutrzejszego popołudnia, kiedy zostanie przetransportowana do Londynu. Tam odbędą się kolejne oficjalne ceremonie, a w przyszły poniedziałek - pogrzeb. 25 lat temu, gdy umierała księżna Diana, też byłam blisko niej. Spałyśmy z mamą i siostrą na ulicy, by tylko towarzyszyć jej w ostatniej drodze. Teraz robię to samo dla naszej królowej. Jeszcze przed przyjazdem do Szkocji król Karol III wygłosił pierwsze przemówienie w brytyjskim parlamencie. Wspominał swoją matkę i prosił o wsparcie w tych trudnych chwilach. Dała przykład bezinteresownego obowiązku, którego z Bożą pomocą i waszymi radami jestem zdecydowany wiernie przestrzegać. Późnym wieczorem w katedrze św. Idziego rozpocznie się czuwanie nad trumną z ciałem królowej. Członkowie rodziny królewskiej i zwykli Brytyjczycy wspólnie przeżywają żałobę i wspominają ukochaną monarchinię. Choć uroczystości pogrzebowe w Londynie odbędą się w najbliższą środę, pod pałac Buckingham cały czas przybywają nowi żałobnicy. Pobliski park wypełniony jest kwiatami składanymi w hołdzie Jej Królewskiej Mości. Karolina Pajączkowska obserwuje sytuację na miejscu od kilku dni. Londyn pogrążony w żałobie. Jak będą wyglądać te najbliższe dni? W najbliższych dniach czeka nas uroczysty przemarsz ulicami Londynu. Trumna z ciałem królowej wyruszy z pałacu Buckingham, żeby dotrzeć do pałacu westminsterskiego. Przez 4 dni będzie wystawiona w wielkiej sali tego pałacu, który pamięta koronację Henryka 8. Poddani będą mogli pożegnać się z królową. Z londyńskiej stacji metra Green Park wyłaniają się tłumy Brytyjczyków chcących oddać hołd zmarłej królowej. Nie spodziewaliśmy się, że odejdzie tak nagle. Myśleliśmy, że będzie z nami wiecznie. Wyglądała na zdrową, a tu taka tragedia. Nieopodal parku idącym w równych odstępach ukazuje się pałac. To w nim w 1937 roku zamieszkała 11-letnia wówczas księżna Elżbieta. Kilka kilometrów, kilkadziesiąt minut. Tak wygląda sytuacja od czwartku, kiedy informacja o śmierci pojawiła się. Wśród tysięcy Brytyjczyków i turystów z całego świata jest rodzina spod Londynu. Dlaczego pomimo tłumów tu przyszłaś? Jestem tu, bo nasza królowa odeszła. Razem z córką i mężem chcemy oddać jej hołd. To dla nas ważne, bo jest jedyną monarchinią, jaką znamy. Córka Kate i Adama przyniosła rysunek przedstawiający królową babcię siedzącą na tronie w chmurach. Po 35 min docieramy pod czarno-złotą bramę. Czuję smutek i pustkę. To była wspaniała osoba. Miałem ogromne szczęście, że mogłem ją poznać. Teraz chcę jej oddać szacunek. Cały nasz naród to przeżywa. To była nasza matka. Wśród podarków znajdujemy pożegnalne listy zdjęcia i maskotki. Jedną z nich przyniosła Amelia. Kochamy królową. Nie wiem, dlaczego zmarła. Bo była w podeszłym wieku. Kiedy władca umiera, jest to wydarzenie historyczne na skalę światowa, ale dla nas, Brytyjczyków, to podwójne przeżycie. Również w innych częściach miasta pamięć o królowej widać na każdym kroku. Wizerunek dumnej monarchini pojawia się wszędzie. Obraz królowej Elżbiety umieszczony w witrynie sklepowej to sposób na upamiętnienie. Oglądają państwo główne wydanie "Wiadomości". Zobaczmy, co jeszcze przed nami. W najbliższą sobotę zostanie otwarte nowe połączenie wodne Zalewu Wiślanego z Zatoką Gdańską. To efekt budowy kanału na Mierzei Wiślanej, kanału, który oznacza nowe możliwości dla Elbląga, Warmii i całej Polski wschodniej. Tu już prawie wszystko gotowe na uroczyste otwarcie. Od piątku statki płynące z Bałtyku do Elbląga będą mogły przepływać przez Mierzeję i nie będzie już trzeba płynąć trasą okrężną - przez wody terytorialne Rosji. Pokazujemy, że dużymi inwestycjami przełamujemy wreszcie tę niemożność, jaką karmiono nas przez wiele lat tak naprawdę po roku 1990. Ta inwestycja mogła być gotowa już wiele lat temu, ale wielokrotnie blokowano jej powstanie. Bardzo kosztowny projekt o wątpliwym sensie ekonomicznym przekopania Mierzei. Muszę go ocenić, że dzisiaj jest wyłącznie politycznym trikiem. Podobnie było z tunelem pod rzeką Świną, który właśnie powstaje. On też był przedstawiany jako inwestycja zbyt kosztowna. Na takim tłumaczeniu korzystała niemiecka gospodarka. Gdy w ubiegłym roku ruszyła budowa tunelu, niemieckie media napisały, że nie będzie to dla nich korzystne rozwiązanie. Inwestycje w Polsce wschodniej to też odwrócenie doktryny politycznej, o której Polacy usłyszeli na taśmach z restauracji Sowa i Przyjaciele. Wówczas pieniędzy brakowało też na programy społeczne. Pieniędzy po prostu nie ma. I nie będzie. Ta sytuacja może wrócić, bo wrócić do władzy chce Platforma, a Jacek Rostowski nie wyklucza, że mógłby zostać ponownie ministrem finansów. To będzie chyba najtrudniejsza misja ministra finansów od czasów Leszka Balcerowicza. Politycy PO przekonujący, że nie ma pieniędzy na programy wsparcia rodzin, stracili w oczach wielu Polaków. Dziś nawet dla krytyków rządu PiS jest partią kojarzoną ze spełnianiem obietnic. PiS jak żadna inna partia dotrzymuje obietnic. No po prostu obiecał coś ludziom i dotrzymuje różnych słów. To dotyczy m.in. inwestycji we wspomnianej Polsce wschodniej. Tak samo duże znaczenie ma Via Carpatia, dzisiaj już droga nazywana drogą życia. Zrównoważony rozwój to także wspieranie terenów popegeerowskich. Dziś kolejne laptopy trafiły do pomorskiej wsi Tymień. Powinny dysponować takim sprzętem dzieci, młodzież, bez względu na to, gdzie się urodziły. Czy się urodziły w dużym mieście, Warszawie, Poznaniu, Koszalinie, czy w małej miejscowości. Relacje z wielu polskich regionów, także tych małych miejscowości, będą pojawiały się w nowym kanale informacyjnym TVP: TVP 3 Info, który ruszy w najbliższy czwartek. Dokładnie rok temu w Świątyni Opatrzności Bożej na ołtarze wyniesione zostały dwie wyjątkowe postacie polskiego Kościoła - matka Elżbieta Róża Czacka oraz kardynał Stefan Wyszyński. Losy prymasa przybliża nowa produkcja TVP - film fabularny "Prorok", którego premiera zbliża się wielkimi krokami. To już rok, od kiedy matka Elżbieta Róża Czacka i prymas Stefan Wyszyński zostali wyniesieni na ołtarze. Dziś w kościołach w całej Polsce - modlitwa dziękczynna. Szczególnie tu, na Jasnej Górze. W sposób szczególny w godzinie apelu będziemy myśleć o błogosławionym kardynale Stefanie Wyszyńskim i modlić się przez jego orędownictwo o błogosławieństwo dla ojczyzny i Kościoła w Polsce. Jest za co dziękować, bo Prymas Tysiąclecia to w polskiej historii postać wyjątkowa. Kiedy bierzemy do ręki jego zapiski, zdajemy sobie sprawę, w jak trudnych czasach kierował Kościołem w Polsce, jak wiele mu zawdzięczamy. To jest ogromna wdzięczność, że Pan Bóg w swojej opatrzności postawił nam na drodze naszego narodu taką postać. Wyzwania i dylematy stojące przed prymasem przybliży nowa produkcja TVP - film "Prorok" w reżyserii Michała Kondrata. Film nie skupia się na duchowości Wyszyńskiego, nie mówi o jego pobożności, ale o czasach w których żył, i rzeczach, których dokonał, które są ważne dla Polski i dla Kościoła. Tytuł filmu nawiązuje do prowadzonej przez komunistyczną bezpiekę operacji pod kryptonimem "Prorok" wymierzonej w kardynała Wyszyńskiego. Premiera filmu - już 11 listopada. Polscy siatkarze wicemistrzami świata. Bez nich nie byłoby rozwoju polskiej medycyny, gospodarki czy bezpieczeństwa. Instytuty badawcze pracują nad wynalazkami i nad ich skutecznym wprowadzanie w życie. Ale równie ważne jest też pokazywanie tych osiągnięć i nowatorskich rozwiązań. Gdy nauka dogania fantastykę, to powstaje taka peleryna-niewidka. Jest wykorzystywana podczas ćwiczeń natowskich i z sukcesem stosują ją jednostki specjalne, aby ukryć się w różnych zakresach, zarówno termowizji, noktowizji, jak i w świetle widzialnym. To tylko jeden z setek polskich wynalazków, które mają pomóc bezpieczeństwu i obronności kraju. Powstają w instytutach badawczych, a nauka przekłada się na konkretne osiągnięcia i wynalazki. One pokazują, ile instytuty badawcze robią na rzecz bezpieczeństwa, na rzecz zdrowia Polaków, na rzecz gospodarki. Rada Główna Instytutów Badawczych zrzesza ponad 90 placówek z całego kraju, które prowadzą badania naukowe m.in. w dziedzinie gospodarki, środowiska czy medycyny. A potem efekty pracy wprowadzają do użytku. To osiągnięcia w zakresie materiałów, różnego rodzaju opatrunków, np. opatrunków stosowanych w różnego rodzaju rozległych oparzeniach skóry, czy też różnego rodzaju urządzenia. Rozwój medycyny jest szczególnie istotny i wyczekiwany. I przynosi często niezwykłe efekty. Pierwszy zabieg przezskórny miałem w pierwszej dobie życia, pierwszy zabieg kardiochirurgiczny miałem w pierwszym roku życia, korekcję całkowitą wady miałem, kiedy miałem 4 lata, a ostatnią operację miałem, kiedy miałem 16 lat i właśnie wtedy zdecydowałem się zostać lekarzem. Lekarze i naukowcy zrzeszeni w instytutach badawczych działają na rzecz innowacji i poprawy funkcjonujących rozwiązań w sferze publicznej. Ich pracę regularnie promuje TVP. Wkład w promowanie polskiej nauki doceniła Rada Główna Instytutów Badawczych, wyróżniając TVP nagrodą trzydziestolecia. Oczy kinomanów są teraz zwrócone na Gdynię, gdzie trwa filmowe święto. Na miejscu jest Marta Jastrzębska. Właśnie zakończyła się gala otwarcia. Co czeka nas podczas 47. Festiwalu Polskich Filmów Fabularnych? Już teraz jest czerwony dywan. Na nim gwiazdy polskiego kina. Jest ekran, na którym wyświetlane są najlepsze produkcje. To dopiero początek tego święta filmu w Gdyni. Polscy siatkarze wicemistrzami świata. We wczorajszym finale górą okazali się Włosi, ale srebro Biało-Czerwonych to i tak ogromny sukces i jasny sygnał dla rywali, że w kolejnych latach dalej będziemy mieli drużynę, której trzeba się bać. Wicemistrzowie świata 2022 roku. Reprezentanci Polski! Znowu na podium, znowu dali nam masę pięknych chwil i emocji. Ostatecznie pewnie za kilka dni ten medal docenimy bardziej niż dzisiaj. Oczywiście dzisiaj się też z tego bardzo cieszymy, bo turniej trzeba zaliczyć do udanych. Zdecydowanie! Polacy dwukrotnie pokonali mocne USA. W półfinale po thrillerze okazali się lepsi od Brazylii. Zatrzymali ich dopiero fenomenalnie grający w finale Włosi. Zrobili kawał świetnej roboty. Pamiętajmy, że to jest nowa kadra trenera Grbicia. Dwa medale w sezonie reprezentacyjnym. Tak że możemy się cieszyć, że mamy kolejną drużynę, która ma niesamowity potencjał, i nieraz jeszcze będziemy ich oklaskiwać, jak staną na najwyższym stopniu podium. Motywacją do zwycięstw są oni. Przez cały turniej, ile sił, wspierali naszą drużynę. Kibicujemy już w ostatnich 4-5 meczach. Nie mamy już sił. Niesamowite wrażenia, coś pięknego. Przeżycia pozostaną niesamowite, tym bardziej że ja mogłam je dzielić z babcią, tak że jest super. Wczoraj była z nami na meczu moja mama, tak że trzy pokolenia kibicowały. I to kibicowanie przynosi efekty. Od lat jesteśmy siatkarską potęgą. Trzeci raz z rzędu graliśmy w finale mundialu. Stawaliśmy na podium w ostatnich dwóch edycjach mistrzostw Europy i trzech Ligi Narodów. Jeżeli jakiś zawodnik odchodzi z naszej reprezentacji, zastępuje go jeden lub dwóch kolejnych, którzy są na równie wysokim poziomie. To świadczy tylko o tym, jak silna jest siatkówka w Polsce. I silna będzie, bo tylko czterech naszych zawodników grających na mundialu ma więcej niż 28 lat. 6 zwycięstw z rzędu, wielkie wygrane z USA i Brazylią. Siatkarski mundial zapamiętamy na długo także dzięki fenomenalnym kibicom. Do pełni szczęścia zabrakło jednego triumfu. I choć teraz czujemy mały niedosyt, pamiętajmy, że jesteśmy wicemistrzami świata. Sportowe emocje z TVP przeżywała rekordowa liczba Polaków. Mecz Polska - Włochy w finale mistrzostw świata siatkarzy na antenach TVP oglądało 6 mln 300 tys. widzów. Dzięki państwa zainteresowaniu programy TVP deklasują konkurencję. Najwyższą oglądalność notują również "Wiadomości", za co szczególnie państwu dziękujemy. Wielki sport i wielkie emocje! To wspaniałe widowisko, finał siatkarskich mistrzostw świata, w TVP obejrzało nawet 6 mln 300 tys. widzów. Sobotni półfinał, w którym Polska zmierzyła się z Brazylią, przyciągnął przed telewizory 4 mln 380 tys. widzów. Hitem ostatnich dni był także środowy mecz Ligi Mistrzów FC Barcelona - Viktoria Pilzno z Robertem Lewandowskim w roli głównej, który obejrzało nawet ponad 3 mln widzów. Równie chętnie w TVP oglądają państwo programy rozrywkowe. Czy ogląda pani "The Voice of Poland?" Chyba każdy to zna! W sobotę najlepszy muzyczny show w Polsce "The Voice of Poland" przyciągnął przed telewizory ponad 2 mln 300 tys. widzów, choć godzina premierowego odcinka została przesunięta ze względu na mecz siatkarzy. Ogromną popularnością cieszą się także nasze seriale. Premierowy odcinek nowego sezonu "Ojca Mateusza" obejrzało prawie 2 mln widzów. "Wojenne dziewczyny" przed telewizory przyciągnęły ponad 2 mln osób. TVP trzyma rękę na pulsie i natychmiast reaguje na bieżące wydarzenia. W piątek zarówno pierwszą, jak i drugą część dokumentu "Nasza królowa Elżbieta" obejrzało ponad 1 mln 200 tys. widzów. Komercyjną konkurencję zostawiliśmy w tyle, także jeśli chodzi o programy informacyjne. W piątek "Wiadomości" zgromadziły prawie 2,5 mln widzów. To o 1 mln więcej niż pozostałe stacje informacyjne. W sobotę było podobnie. "Wiadomości" obejrzało 2 mln 476 tys. widzów. Konkurencja daleko w tyle. W niedzielę "Wiadomości" też były bezkonkurencyjne. Oglądam nasze kanały. TVP Sport, TVP Info, TVP głównie. Uznanie widzów to efekt niemal 7 ostatnich lat pracy. Co podkreślają obecny i były prezes TVP. 