Zacięte walki w Donbasie i dramatyczna obrona Siewierodoniecka. Dobry wieczór, Edyta Lewandowska, witam Państwa i zapraszam na Wiadomości. A oto co dziś w programie. Rząd wprowadza kolejne programy wsparcia dla Polaków. Samotni rodzice, którzy mają dochody 4000 bądź 5000 pensji, w tym nowym systemie w ogóle nie płacą podatków. Krystyna Sokołowska najpiękniejszą Polką. Bardzo chcę szerzyć idee pomocy innym i piękno z przesłaniem. Piknik Olimpijski, czyli wielka sportowa przygoda. Chodzi nam o promowanie wartości olimpijskich - szacunek, przyjaźń, doskonałość, fair play. Rosjanie nie zdobędą Siewierodoniecka - to zapewnienia władz obwodu ługańskiego, gdzie leży atakowane od kilkunastu dni miasto. Jednocześnie wojska Putina w ciągu ostatniej doby spowolniły ofensywę, zwiększając siłę ataków w obwodzie donieckim. W Kijowie jest nasz korespondent Tomasz Jędruchów. Tomku, czy można więc mówić o przełomie w bitwie o Donbas? Na to na razie jest za wcześnie, ale mamy pierwsze od wielu dni dobre wiadomości. Na Ukrainę trafił nowy wariant samobieżnych haubic oraz pociski przeciwokrętowe i 100 dronów. To już 4. rodzaj ciężkiej artylerii na Ukrainie. Dostawy były możliwe dzięki strategicznej decyzji NATO, które zdecydowało się na dostarczenie Ukrainie ciężkiej artylerii. Odwód doniecki, a zwłaszcza ługański, to tam teraz skupiają się najcięższe walki. Siewierodonieck dzięki heroicznej postawie obrońców Ukrainy nadal niezdobyty. Rosjanie próbują okrążyć miasto. Sytuacja jest niezwykle trudna. Okupanci starają się osiągnąć cele, które mieli nadzieję osiągnąć w pierwszych dniach wojny. skoncentrowali maksymalną artylerię i rezerwy. Używają zarówno rakiet jak i myśliwców. Miejscowości w pobliżu walk są ewakuowane. Cierpią seniorzy i dzieci. Pomagają również wolontariusze z innych państw. Bachmut jest teraz obszarem wysokiego ryzyka. Staramy się wydostać jak najwięcej ludzi, na wypadek gdyby Ukraińcy musieli się wycofać. Coraz więcej słychać o przymusowej mobilizacja wojsk Putina. w Rosji szkoli się do 1500 rezerwistów w jednostkach czołgów piechoty i artylerii okupantów. Jest możliwe, że po ukończeniu tego 3-tygodniowego szkolenia personel ten może brać udział w działaniach wojennych na Ukrainie. Rosjanie potrzebują nowych wojskowych, bo na Ukrainie ponosza ogromne straty. Jak informuje Kijów, Moskwa straciła już ponad 30 tys. żołnierzy. Ale rosyjski dyktator jest w stanie poświęcić wiele, byle osiągnąć swój cel. Konsekwentnie realizuje ten określany przez analityków tzw. plan C, czyli przejęcie kontroli nad częścią wschodniej Ukrainy i połączeniem lądowym między Rosją a Krymem, budując tak naprawdę z Morza Azowskiego swoje morze wewnętrzne jako Federacji Rosyjskiej. Aby odrobić straty nieprzyjaciel zaopatruje swoje zgrupowania w przestarzałe czołgi T-62. W ciągu ostatnich 24 godzin odparto 8 ataków wroga na kierunkach Donieck i Ługańsk, zniszczono 5 czołgów, 10 jednostek pojazdów opancerzonych i 4 pojazdy wroga. W rejonie Charkowa żołnierze Powietrznodesantowych Sił Szturmowych zestrzelili śmigłowiec bojowy Ka-52. Właśnie ten rodzaj śmigłowca miał zostać zestrzelony przy pomocy polskiego systemu Piorun. Od początku wojny Rosjanie stracili już blisko 400 helikopterów i myśliwców czy ponad 1300 czołgów. Minęło już prawie 100 dni, a Putin osiągnął dokładnie zero swoich strategicznych celów. Nie odebrał ukraińskiej suwerenności. Nie zdobył stolicy. Nie zmienił rządu. Nie zdobył żadnego większego miasta poza Mariupolem w tym momencie. Jednak aby odeprzeć atak ze wschodu i południa Ukraińcy potrzebują jeszcze więcej zachodniego uzbrojenia. Ukraina walczy i niezmiennie potrzebuje wsparcia. Ogrom naszej pomocy dla tego kraju podziwia świat. Na drugim biegunie znalazły się za to Niemcy, coraz częściej krytykowane za brak zaangażowania i podwójną grę pomiędzy dobrem i złem - Kijowem i Moskwą. Niemcy tracą pozycję w Europie, za to ponownie rośnie zaangażowanie na naszym kontynencie USA. Do Polski przed wojną uciekli kilka tygodni temu. Najstarsze z sześciorga dzieci w rodzinie pani Mariny ma 13 lat, najmłodsze 2. Byłam tutaj z moją mamą, ale ona musiała wrócić na Ukrainę. Jestem sama i jestem w kropce: nie mogę podjąć pracy, bo muszę zajmować się dziećmi. Podobnych dramatów jest wiele, ale nikt nie zostaje bez pomocy w obliczu wojny i bestialstwa rosyjskich żołnierzy niszczących kraj naszych sąsiadów. W Polsce schronienie znalazło także wielu ukraińskich artystów. Reprezentujemy kulturę ukraińską. Organizujemy koncerty dobroczynne na rzecz ukraińskiego wojska i to jest nasz główny cel: pomagać. Im pomaga Polska i Europejskie Centrum Muzyki Krzysztofa Pendereckiego w Lusławicach. Oni mają mówić o tym, że ta wojna trwa i że nie możemy być obojętni, bo to szczególnie jeżeli chodzi o elity polityczne na zachodzie Europy, Zaangażowanie w regionie w obliczu rosyjskiej agresji zwiększają też USA. To nie tylko ogromna pomoc dla samej Ukrainy, ale też wzmocnienie obecności militarnej w naszej części Europy. Według nieoficjalnych informacji możliwe jest wkrótce powstanie stałych baz USA w naszym kraju. Stałe bazy wojsk amerykańskich w Polsce to przełom historyczny i strategiczny. W tym momencie mamy te dodatkowe gwarancje i stajemy się jednym z najważniejszych sojuszników USA. Coraz więcej kontrowersji budzi za to postawa Niemiec wobec rosyjskiej agresji i zbrodni. Za Odrą rośnie krytyka kanclerza Olafa Scholza. Nie dość, że samo opóźnianie dostaw broni na Ukrainę jest czymś złym, Niemcy szybko tracą swoją wiarygodność jako orędownik "europejskiego porządku pokojowego" Są już takie głosy, które mowią, że niemiecka polityka zagraniczna była sterowana przez Gazprom. O czym to świadczy? Po części o tym, że mamy już taką republikę bananową, zinfiltrowaną przez Kreml, przez Putina. Kanclerz Niemiec razem z prezydentem Francji po raz kolejny rozmawiali dziś telefonicznie z Władimirem Putinem, który miał ostrzec oba kraje przed negatywnymi konsekwencjami dostaw broni na Ukrainę. Są bohaterami naszych czasów, uczą szacunku do polskiego munduru i miłości do ojczyzny. Kilkudziesięciu polskich weteranów działań poza granicami państwa - żołnierzy, policjantów i funkcjonariuszy innych służb - odznaczono dziś w Katowicach. Odebrali wyróżnienia przyznane przez ministrów obrony narodowej oraz spraw wewnętrznych i administracji. Dzień Weterana poza Granicami Państwa - jedno z najważniejszych świąt naszych żołnierzy. Chcemy dzisiaj tą uroczystością i każdego dnia pamiętać o tym, jak wielką wartość, jak wielką ofiarę położyliście i kładziecie pod fundament bezpieczeństwa i pokoju naszej ojczyzny. Status weterana posiada dziś ponad 29 tys. osób, weterana poszkodowanego ponad 800 osób. Nasze myśli kierujemy również w stronę tych, którzy z misji zagranicznych nigdy nie wrócili. Wiernie służyli ojczyźnie, a w walce o bezpieczny, lepszy świat oddali swoje życie. Od 2020 roku dzięki nowej ustawie o weteranach mogą oni wraz z rodzinami liczyć na dodatkowe wparcie państwa polskiego. Z kolei dzięki przyjętej w marcu ustawie o obronie ojczyny Polska zwiększa wydatki na obronność do 3% PKB. My musimy dzisiaj tę siłę militarną naprawdę poważną zbudować i po to jest ustawa o obronie ojczyzny i po to całe wielkie i niełatwe przedsięwzięcie, które dziś musimy wziąć na swoje ramiona. Będzie ją tworzyć 300 tys. żołnierzy, w tym 50 tys. to Wojska Obrony Terytorialnej, dysponujących arsenałem z najwyższej półki. Na liście zakupów m.in. satelity obserwacyjne, myśliwce F-35, okręty, czołgi Ambrams, baterie Patriot, wyrzutnie Himmars czy sprawdzone w boju przez Ukraińców pociski Javelin oraz drony Bayraktar Robimy to po to, żeby odstraszyć agresora. Robimy to po to, żeby pokazać, że atak na Polskę po prostu się nie opłaca agresorowi. W naszym kraju stacjonuje 10 tys. amerykańskich żołnierzy. Polska była też współgospodarzem zakończonych właśnie manewrów Defender Europe z udziałem 7000 żołnierzy, a do portu w Szczecinie wpłynęło dziś 5 okrętów NATO. W ramach szkolenia i demonstracji sił sojuszu będą cumować na polskich wodach terytorialnych do poniedziałku. Teraz najnowszy sondaż poparcia dla partii i ugrupowań politycznych. Badanie przeprowadziła pracowania Estymator dla portalu DoRzeczy.pl. Oto szczegóły. Zdecydowanym liderem Prawo i Sprawiedliwość, które może liczyć na blisko 40-procentowe poparcie. Na 2. miejscu Koalicja Obywatelska, na którą swój głos chce oddać 28,4% badanych. Podium zamyka Lewica z poparciem 10,5%. Dalej Polska 2050 z wynikiem 8,2%. Kolejne miejsce - Polskie Stronnictwo Ludowe - 6,2% poparcia. Na Konfederację chce głosować niewiele ponad 5% respondentów. Pozostałe partie nie przekroczyły progu wyborczego. Wydatki na politykę rodzinną państwa przekroczą w tym roku ponad 85 mld zł. Tak szacuje resort rodziny i polityki społecznej. Wśród tych wydatków są też ulgi podatkowe dla rodzin rozliczających się z dziećmi. To też kolejne programy społeczne, które stały się celem ataku polityków opozycji. Własne "M" od teraz jest łatwiej dostępne. Kredyt hipoteczny mogą otrzymać teraz także te osoby, które nie zgromadziły wkładu własnego. Wkład zagwarantuje Bank Gospodarstwa Krajowego. Zdarzało się, że młodzi ludzie musieli przez czasami nawet dwa lata zbierać ten wkład własny, żeby móc wystąpić do banku o kredyt. Teraz ta ścieżka będzie bardzo krótka. Mieszkanie bez wkładu własnego to najnowszy program wprowadzony przez rząd. Tego typu ułatwienia to jeden z powodów, dla których Polacy w kolejnych wyborach stawiają na Prawo i Sprawiedliwość. I być może dlatego te programy są atakowane przez opozycję. Dobrze zarabiający samotni rodzice - im zabiera się pół ulgi i zostawia się coś na pół dziecka - więc ja się pytam, co oni mają sobie kupić - jednego buta? Ministerstwo rodziny informuje, że sytuacja podatkowa rodzin jest dziś nieporównywalnie lepsza niż jeszcze kilka lat temu. Wiele rodzin, także rodziców samotnie wychowujących dzieci, w efekcie wszystkich wprowadzanych zmian w ogóle nie zapłaci podatku dochodowego. Samotni rodzice, którzy mają dochody 4000 bądź 5000 pensji, w tym nowym systemie w ogóle nie płacą podatków, czyli trudno powiedzieć o zwiększaniu podatków, jeżeli płacili podatki, a teraz ich w ogóle nie zapłacą. W czasach rządów polityków, którzy dziś chcą wrócić do władzy, nie było takich możliwości, bo budżet państwa był dziurawy z powodu działania mafii VAT-owskich. Dziś nie brak w nim pieniędzy także na takie inwestycje jak wsparcie straży pożarnej, o czym mówiła marszałek Sejmu podczas uroczystości z okazji 30-lecia powstania Państwowej Straży Pożarnej. Życzymy wam tak wielu przyjaciół, którzy będą rozumieli, że inwestowanie w państwową i ochotniczą straż pożarną to jest inwestowanie w nasze bezpieczeństwo. Wkrótce ruszą także inwestycje związane z pieniędzmi z Krajowego Planu Odbudowy. To środki, które z powodu działań polskiej opozycji w unijnych instytucjach jeszcze do Polski nie dotarły. Gdy w piątek Sejm przyjął ustawę likwidującą Izbę Dyscyplinarną, kilkadziesiąt godzin później niektórzy politycy Platformy zapowiedzieli, że wciąż będą interweniować w sprawie blokowania funduszy dla Polaków. Ja rozmawiałem z Ursulą von der Leyen. Jestem dobrej myśli, że Komisja Europejska będzie stawiała dodatkowe warunki i te warunki będą mogły być spełnione, żeby te środki zostały wypłacone. Wbrew działaniom opozycji Komisja Europejska może zatwierdzić polski KPO w najbliższą środę. Oglądają państwo główne wydanie Wiadomości. Zobaczmy, co jeszcze przed nami. Już za chwilę wielki pojedynek piłkarskich gwiazd. Papież Jan Paweł II mawiał o nim, że był "jak czerwony telefon" łączący go ze światem. W wieku 94 lat zmarł w Rzymie kardynał Angelo Sodano, świetnie znany Polakom długoletni sekretarz stanu Stolicy Apostolskiej i jeden z najbliższych współpracowników Ojca Świętego. O postaci i roli kardynała Sodano z Watykanu Magdalena Wolinska-Riedi. To był jeden z filarów pontyfikatu Jana Pawła II. Jako watykański numer 2, czyli sekretarz stanu, kardynał Angelo Sodano pozostał u jego boku przez 16 długich lat, aż do końca. Twardy i możny człowiek władzy, wytrawny dyplomata szlify zdobywał jako nuncjusz w Chile za dyktatury Pinocheta, gdzie przyczynił się do zaniechania krwawego konfliktu z Argentyna. Dla naszego papieża był jednym z najbliższych współpracowników. Może miał trochę odmienną od Jana Pawła II wizję Kościoła, mniej duszpasterską, bardziej pragmatyczną, ale kiedy został sekretarzem stanu, to stał się świetnym menedżerem kurii rzymskiej, również dlatego, że od lat świetnie znał cały aparat kurialny. Może miał trochę odmienną od Jana Pawła II wizję Kościoła, mniej duszpasterską, bardziej pragmatyczną, ale kiedy został sekretarzem stanu, to stał się świetnym menedżerem kurii rzymskiej, również dlatego, że od lat świetnie znał cały aparat kurialny. Bo za Spiżową Bramą pracował od 1959 roku! I miał okazje dobrze poznać Polaków i mentalność narodu odciętego od świata żelazną kurtyną. Młody ksiądz Sodano współpracował z kardynalem Casarolim i był odpowiedzialny za politykę wschodnią Stolicy Apostolskiej. Takie było życzenie Pawła VI. W tym okresie ksiądz Sodano poznał i współpracował z dwoma biskupami polskimi Nie do końca nawet zaskoczył go wybór papieża "z dalekiego kraju". Którego zaczął nazywać, pomimo wrodzonego pragmatyzmu, "Darem Ducha Świętego". Znałem kardynała od ponad 25 lat i zawsze miałem wrazenie, że mam do czynienia z człowiekiem dużego formatu. Służył Janowi Pawłowi II z całym oddaniem. Z wielkim szacunkiem traktował swoich współpracowników i tych ludzi, których miał spotykać w trakcie swojego życia. Przez rok pozostał sekretarzem stanu u Benedykta XVI. A potem był dziekanem kolegium kardynalskiego. Swe ostatnie lata spędził tutaj za murami Watykanu. Zmarł dziś w nocy w wieku 94 lat. Wraz z nim zamknął się kolejny rozdział wielkiej ery Kościoła ostatnich dziesięcioleci, naznaczonego pontyfikatem polskiego papieża. W warszawskiej archikatedrze przy grobie Prymasa Tysiąclecia trwa uroczysta msza święta w pierwsze wspomnienie liturgiczne błogosławionego kardynała Stefana Wyszyńskiego. Pomimo represji z wielką odwagą upominał się o wolność człowieka, o chrześcijański kształt naszej ziemskiej ojczyzny. Uczył, jak kształtować odpowiedzialność i jak angażować się w sprawy Boże i w sprawy tego świata. W sprawy tego świata angażował się mocno, za co znalazł się na celowniku komunistycznego reżimu. Liturgiczne wspomnienie błogosławionego kardynała Wyszyńskiego przypada w rocznicę jego śmierci. Główne uroczystości odbywają się w warszawskiej archikatedrze przy grobie kardynała 30 lat temu rozpoczęła się w Polsce lustracja. Sejm zobowiązał ministra spraw wewnętrznych do ujawnienia nazwisk polityków będących tajnymi współpracownikami komunistycznego Urzędu Bezpieczeństwa i Służby Bezpieczeństwa. Te wydarzenia były też przyczyną obalenia rządu Jana Olszewskiego. Ogłaszam głosowanie... 30 lat temu Sejm przyjął uchwałę, która zobowiązywała ministra spraw wewnętrznych do ujawnienia nazwisk posłów, senatorów, ministrów, wojewodów, sędziów i prokuratorów będących tajnymi współpracownikami komunistycznych służb. Ta uchwała była pokłosiem dwóch wywiadów działacza opozycji antykomunistycznej Krzysztofa Wyszkowskiego. Pierwszy ukazał się 26 maja w dzienniku Nowy Świat. Ujawniono w nim, że ówczesny minister spraw zagranicznych Krzysztof Skubiszewski był agentem SB. 28 maja Polska Agencja Prasowa opublikowała wywiad, w którym Wyszkowski powiedział, że wśród politycznych elit jest 60 współpracowników SB i UB. Ten wywiad był specjalnie wymierzony na 28 maja, kiedy z całej Polski do Warszawy zjeżdżali się posłowie właśnie na posiedzenie Sejmu. I rzeczywiście 28 rano w Sejmie niesłychane poruszenie, afera, kto jest agentem. Projekt uchwały lustracyjnej powstał niemal od ręki. Przeszedł, chociaż miał bardzo wielu przeciwników. To spowodowało, nie ukrywam, dużą histerię na terenie parlamentu. Sejm zobowiązał ówczesnego szefa MSW Antoniego Macierewicza do przygotowania listy polityków, którzy byli donosicielami komunistycznych służb specjalnych. Sejm zobowiązał ówczesnego szefa MSW Antoniego Macierewicza do przygotowania listy polityków, którzy byli donosicielami komunistycznych służb specjalnych. Przeciwnikiem ujawnienia nazwisk był Lech Wałęsa. Poproszę pana o wielkie zastanowienie, by nie dac słuzbie bezpieczeństwa jeszcze raz zwycięstwa. Pogrążymy się na dziesięciolecia, jeśli zrobimy to źle. Zapewniam pana, że zostanie to zrobione zgodnie z uchwałą Sejmu. Ale rzecz nie w oskarżeniu, ale rzecz w tym, żeby ludzie, których to nieszczęście dotknęło, sami się usunęli. Rankiem 4 czerwca przewodniczący klubów otrzymali listę z nazwiskami dawnych agentów. Było tam ponad 60 osób. Być może będą tu pewne elementy szoku, ale takie ozdrowieńczego szoku i koniecznego. Nie można było dalej prowadzić spraw państwa polskiego bez oczyszczenia. Na liście agentów, którą Antoni Macierewicz przekazał prezydentowi, marszałkom Sejmu i Senatu i prezesowi Sądu Najwyższego oraz prezesowi Trybunału Konstytucyjnego, znalazło się nazwisko Lecha Wałęsy. Z inicjatywy Wałęsy doszło do obalenia rządu Jana Olszewskiego, który jako pierwszy w wolnej Polsce zajął się lustracją. Naród powinien wiedzieć, że nieprzypadkowo własnie w chwili, gdy możemy się oderwać od komunistycznych powiązań, stawia się wniosek o odwołanie rządu. To otworzyło pewien gigantyczny konflikt społeczny. Ten obóz antylustracyjny się mobilizował, ten obóz lewicowo-liberalny. Doszło do wymiany rządu Jana Olszewskiego. Przeciwnicy lustracji byli nie tylko wśród polityków, ale i w mediach. Trzeba było powiedzieć: "Prezydencie Polska z tobą". Przeciwny rozliczeniom był szef Gazety Wyborczej Adam Michnik. Taka była też linia redakcyjna gazety. Wtedy po raz pierwszy moim zdaniem media pokazały, czym jest przemysł pogardy. Uderzano nie tylko w potrzebę lustracji, ale i w samych ludzi chcących lustracji. Po latach okazało się, że w Gazecie Wyborczej pracowali dawni współpracownicy SB Lesław Maleszka i Ernest Skalski. Krystyna Sokołowska z Białegostoku jest nową Miss Polonią. w finale pokonała 19 innych konkurentek i odebrała bursztynową koronę z rąk ubiegłorocznej miss. 25-latka z Białegostoku najpiękniejszą Polką. Naprawdę ciężko to opisać, bo towarzyszą mi ogromne, naprawdę szczesliwe emocje. Mam nadzieję, że powoli będzie to do mnie dochodziło, jaka odpowiedzialność teraz na mnie ciąży. Zachwyciła nie tylko urodą, ale i osobowością, pokonując 19 dziewcząt w finale konkursu. To już jest dojrzała kobieta. Ma swój biznes. Wie, w jaki sposób go prowadzić. Ona się angażuje w działania społeczne, rodzinne i ma też swoją wizję siebie, i to chyba urzekło. Najpiękniejsza Polka jest studentką oraz trenerką gimnastyki artystycznej w klubie sportowym. Krystyna Sokołowska jako Miss Polonia to chyba byl w tym roku strzał w "10". Bardzo usportowiona kobieta po AWF-ie, więc zajmuje się sportem i myślę, że będzie nas świetnie reprezentować. Bardzo inteligentna, a jednocześnie widać w niej wielką pasję. Tytuł miss to nie tylko przywileje, ale i obowiązki, co pokazuje Miss Polonia już od pierwszego dnia swojego panowania. Najpiękniejsza Polka razem z Miss World i Miss Ukrainy odwiedziła podopiecznych Centrum Pomocy Migrantom i Uchodźcom. Bardzo chcę szerzyć idee pomocy innym i piękno z przesłaniem. Przyjęłam do swojego domu również ludzi z Ukrainy. Przyjęłam dzieci do swojego klubu sportowego z Ukrainy. Młode gimnastyczki. Wsparcie Ukrainy potrzebne jest cały czas, do czego nawołuje Miss Ukrainy. Chciałabym prosić, żeby ludzie zawsze mówili o tej wojnie, dopóki ona sie nie skończy. Wróg nie wycofuje się i my będziemy walczyć do końca, żeby wróg opuścił naszą kwitnąca Ukrainę. A pomoc potrzebującym staje się wizytówką Polski. Kiedy oddajemy siebie innym i kiedy staramy się robić coś dobrego dla innych, zawsze sami przy tym jesteśmy szczęśliwsi. Nowa Miss Polonia chce jeszcze bardziej zaangażować się w działalność charytatywną i w ten sposób pokazywać, że piękno ma różne oblicza. Po 2 latach przerwy spowodowanej pandemią koronawirusa wrócił Piknik Olimpijski - sztandarowa rekreacyjno-sportowa impreza Polskiego Komitetu Olimpijskiego i jedno z największych tego typu wydarzeń w Europie. Wiele atrakcji sportowych, spotkania z mistrzami olimpijskimi, gwiazdami sportu, oraz gry i zabawy dla najmłodszych. Piknik olimpijski w warszawskim parku Kępa Potocka mimo dość niesprzyjającej pogody cieszył się bardzo dużym zainteresowaniem. Gotowi? Naprzód! Szermierka. I teraz jedziesz w górę. Podnoszenie ciężarów. Dobrze! Saneczkarstwo. W sumie 50 stanowisk związanych ze sportami olimpijskimi. Każdy mógł znaleźć coś dla siebie. Frekwencja chyba dzisiaj wszystkich zaskoczyła. Czekali kibice sportu na ten piknik i po raz kolejny jest to dowód na to, że takie imprezy są potrzebne i że sport jest ogromnym wciąż magnesem. Bardzo jesteśmy zadowolone, że możemy tutaj być, ponieważ jest to świetna inicjatywa, świetna możliwość pokazania takim małym dzieciom, jak ważny jest sport w ich życiu. To też idealna okazja do poznania bliżej swoich idoli - tych współczesnych bądź sprzed lat. Można spotkać tutaj wielu olimpijczyków, medalistów olimpijskich, wielokrotnych olimpijczyków, no niesamowita atmosfera. To jest taki jeden dzień, kiedy wszyscy mogą przyjść i z każdym, kto chce mnie poznać, mogę po prostu porozmawiać. W tym roku Piknik Olimpijski odbył się po raz 23. Ja się bardzo cieszę, że tego typu przedsięwzięcie jest tak dobrze odebrane. Generalnie chodzi nam o promowanie wartości olimpijskich - szacunek, przyjaźń, doskonałość, fair play. A to już stadion Znicza w Pruszkowie i 25. Parafiada Archidiecezji Warszawskiej - skierowana do dzieci, młodzieży i rodzin z przyparafialnych wspólnot. Sport człowieka kształci tak wewnetrznie od strony siły ducha i sily woli. Nie przypadkiem jest to powiedzenie: w zdrowym ciele zdrowy duch, więc staramy się zadbać i o ciało i o ducha. W wydarzeniu uczestniczyły też dzieci i młodzież z Ukrainy. Miało być dobrze, jest pięknie. Zarówno Iga Świątek jak i Hubert Hurkacz awansowali do 4. rundy tenisowego turnieju French Open na kortach Rolanda Garrosa w Paryżu. Zdaniem ekspertów Iga Swiątek, uważana za główną kandydatkę do zwycięstwa w turnieju, Na pewno nie było szybko ani łatwo, ale było przyjemnie. Iga Świątek przez pierwsze dwie rundy przeszła jak burza. Dziś w 2. secie walki z reprezentantką Czarnogóry zaczęły się schody. Polskim kibicom zrobiło się na pewno ciepło. Jednak Polka wygrała. Po południu Hubert Hurkacz pokonał reprezentanta Belgii. Paryż oprócz Rolanda Garrosa żyje dziś też innym wielkim sportowym wydarzeniem. Już za godzinę czeka nas najważniejszy mecz sezonu w klubowej piłce nożnej. W finale Ligi Mistrzów naprzeciw siebie staną drużyny Realu Madryt i Liverpoolu. Zapowiada się pełen bramek i emocji mecz, który oczywiście zobaczą państwo w TVP. To spotkanie na miejscu obserwować będzie Marek Ignasiewicz. Marku, kto ma większe szanse na zwycięstwo? Szanse są wyrównane. 50 na 50. Bardzo prawdopodobne jest, że do wyłonienia zdobywcy Pucharu Europy nie wystarczy regulaminowe 90 minut. Paryż dziś biało-czerwony. I tym razem nie chodzi tu o kolejne zwycięstwa polskich tenisistów, a barwy drużyn, które będą walczyć w wielkim finale najlepszej ligi świata. Pytamy: kto wygra? Odpowiedzi różne. Te bardziej ogólne... To będzie ciężki mecz. Wszystko może się wydarzyć. ...i te dokładne, bardzo dokładne! Pierwszą bramkę strzeli w 7. minucie Karim Benzema po podaniu Viniciusa. Skończy się 4:1 dla Realu. Optymistycznie, bo zdaniem ekspertów faworytem jest Liverpool. Patrząc na historię klubu, doświadczenie, na to jak Real Madryt potrafił wygrywać mimo niekorzystnych wyników w tym roku, faworytem są nasi rywale. Myślę jednak, że to będzie mecz dwóch bardzo wyrównanych drużyn. Jeżeli zagramy naszą najlepszą piłkę, ciężko będzie nas pokonać! Ale Real w tej edycji pokazywał już, że potrafi dokonać niemożliwego. Przegrał pierwszy mecz 1/8 finału z PSG, w ćwierćfinale z Chelsea był 10 minut od odpadnięcia, w półfinale z Manchesterem City... ...dokonał cudu strzelając dwa gole w ostatnich minutach meczu. Jesteśmy bardzo blisko, by osiągnąć coś wielkiego. Damy z siebie wszystko, by to zdobyć. Wiemy, jak radzić sobie z taką presją przed meczem. Bo Real jeszcze nigdy nie przegrał finału Ligi Mistrzów. Ostatni raz 4 lata temu. Pokonał wtedy Liverpool 3:1. To, co było w 2018 roku, już za nami. Koncentrujemy się tylko na dzisiejszym meczu. Chcemy wygrać, chcemy zdobyć trofeum, dziś wieczorem chcemy świętować! Tak jak świętowali w 2005 czy 2019 roku. Przed nami najważniejszy mecz sezonu, którego nie przegapi nikt na świecie, niezależnie od strefy geograficznej, czasowej. Naprawdę hasło: "Piłka nożna, spać nie można" będzie obowiązywać. Początek transmisji wielkiego finału Ligi Mistrzów o 20.30 w TVP1. Na "Gościa Wiadomości" z napisami zapraszamy do kanału TVP Info. 