Duża pomoc dla obszarów wiejskich. Będą większe dopłaty do rolnictwa. Za chwilę szczegóły. Jest 19.30, Michał Adamczyk, witam państwa i zapraszam na Wiadomości. Pada miejscami bardzo intensywnie. Jeszcze prognowzowany jest porywisty wiatr. Polska zasypana i śniegu wciąż przybywa. Mamy w polskich górach zagrożenie lawinowe. Kompleksowa pomoc dla rolników. Zapowiedź nowych ulg. Prawo i Sprwiedliwość chce i jest reprezentantem polskiej wsi, i jest z tego dumne. Ja jestem z tego dumny. Półfinaliści mundialu przed ostatecznym starciem. Za tydzień zagrają najlepsi z najlepszych. Nastrój przypomina mi poprzedni mundial. Mam nadzieję, że i w tym zajdziemy tak daleko. Wiadomości zaczynamy od ataku zimy. Śnieg zasypał dziś wiele dróg - w szczególności na południu i wschodzie kraju. Wszystko za sprawą niżu Brygida. Niebezpiecznie w górach, gdzie alerty przed lawinami. Najbliższe dni to oprócz intensywnych opadów mróz nawet do około -20 stopni. Niż Brygida dotarł do Polski, a z nim obfite opady śniegu. Dziś najwięcej białego puchu spadło na południu i wschodzie kraju. Jak co roku zima zaskoczyła wielu drogowców. Warunki są ciężkie, sypie od samego rana praktycznie. Właśnie się ślizgałem dzisiaj. Trzeba po prostu ostrożnie jeździć i mieć odpowiednie opony. Zimowe opony i dostosowanie prędkości do warunków na drodze to jedno. Ważne też, by pamiętać o odśnieżeniu samochodu. Przepisy ruchu drogowego wprost nakazują, że pojazd ma być utrzymany w taki sposób, aby umożliwiał odpowiednia widoczność osobie kierującej oczywiście między innymi, a więc ten obowiązek, aby tą szybę odśnieżyć i pojazd, cały czas na nas spoczywa. W przeciwnym wypadku mandat do 3000 zł! Same zaśnieżone reflektory kosztować nas mogą 300 zł i 8 punktów karnych. Grzanie auta przy włączonym silniku także grozi 300-złotowym mandatem. Kosztować może nas też użycie łańcuchów przeciwślizgowych na drodze niepokrytej śniegiem. Uważać musza również piesi. Ślisko i śnieg, i wie pani przy niektórych posesjach jest w ogóle nieodśnieżone. Przypominamy: za nieodśnieżone chodniki grozi mandat do 1500 zł. Te rady mogą się przydać, tym bardziej że IMGW wydało ostrzeżenia 1. i 2. stopnia przed intensywnymi opadami śniegu dla dużej części kraju. W nocy strefa tych najintensywniejszych opadów śniegu przemieści się na północny-wschód kraju w rejon Suwalszczyzny i wschodniej części województwa warmińsko-mazurskiego. Jutro w poniedziałek największe opady śniegu spodziewane są na północy Polski, ale również w obszarach podgórskich. A od wtorku zrobi się naprawdę mroźno. Do tego zawieje i zamiecie śnieżne. Atak zimy ma trwać do końca przyszłego tygodnia. W ten weekend po polskiej stronie zeszły dwie lawiny, kolejna porwała turystów na Słowacji. Pod śniegiem zginęły trzy osoby. Jest gęsta mgła. Śniegu będzie tylko przybywać. Wiatr będzie się wzmagać. Warunki do uprawiania turystyki są bardzo ciężkie. W Tatrach obowiązuje 2. stopień zagrożenia lawinowego. Zrównanie poziomu życia na wsi z poziomem życia w największych miastach. PiS przedstawiło program kompleksowych zmian dla rolnictwa i rolników. Podczas zgromadzenia polskiej wsi zapowiedziano poszerzenie obecnych i wprowadzenie kolejnych realnych i odczuwalnych ulg. Grzegorz Zduńczyk, rolnik z gminy Daszyna w województwie łódzkim. Zajmuje się produkcją mleczną i uprawą kukurydzy. Nie można narzekać, nie jest źle. Udały się plony. Tak że to najważniejsze, kukurydza jest zebrana w dobrej jakości. W obliczu trudnej sytuacji na światowych rynkach znaczenie polskiego rolnictwa w Europie wzrasta - podkreślano podczas zgromadzenia polskiej w Przysusze na Mazowszu. Mamy już dopłaty rolnicze na poziomie europejskim, nawet na nieco wyższym niż ten przeciętny europejski. Polska jest jednym z pierwszych krajów w Europie z zatwierdzonym przez Komisję Europejską Planem Strategicznym dla wspólnej polityki rolnej. Do Polskich rolników w latach 2023-2027 trafi 25 mld euro. W tej grupie 97% gospodarstw, bo tyle jest gospodarstw w Polsce, których powierzchnia nie przekracza 50 hektarów, średnia dopłata będzie wyższa niż średnia europejska. To kluczowe w stabilizacji i zwiększaniu zysków polskich rolników. My chcemy zachować taką Polskę, jaką ona jest, tylko dużo bogatszą, dużo silniejszą. Wdrożono już dopłaty do paliwa rolniczego czy nawozów. Polskie rolnictwo ma wzmocnić także 65-procentowa dopłata do składki ubezpieczenia upraw rolnych i zwierząt. Rolniczy handel detaliczny, czyli przychody bez podatku, do 100 tys. zł. Koniec z odbieraniem zwierząt przez różne organizacje. Takie uprawnienia będzie miała tylko inspekcja weterynaryjna. Do tego pomoc w spłacie zaciągniętych kredytów i możliwość umorzenia odsetek. Ustawa dopuszcza umarzanie tych odsetek pod warunkiem spłacenia kapitału. Już wielu rolników z tego korzystało. Myślę, że będzie dalej korzystać. Poszerzyło się także wsparcie dla rynku trzody chlewnej. Dopłata ryczałtowa do stada może wynieść nawet 70 tys. zł. W przyszłości nie wykluczone jest także powołanie funkcji rzecznika rolników. Bezpieczeństwo polskiej wsi ma zwiększyć także kodeks rolny, który będzie skupiał prawa rolników. Szukamy najlepszych rozwiązań dla polskiego rolnika i to nas zasadniczo różni, i także dotrzymujemy obietnic. I ta polityczna wiarygodność zdaniem ekspertów jest kluczowa. Prawo i Sprawiedliwość zrobiło naprawdę dużo. Ja mam porównanie, bo pamiętam doskonale, co było za rządów Platformy i PSL-u. To niszczenie infrastruktury komisariatów, pocztowej, PKP, autobusowej uderzało najbardziej w wieś, w polską wieś. Teraz celem jest zrównanie poziomu życia na wsi z tym w największych miastach. Prawo i Sprawiedliwość chce i jest reprezentantem polskiej wsi, i jest z tego dumne. Ja jestem z tego dumny. Po kilkutygodniowym impasie ukraińskie wojska znów rozpoczęły ataki na tyłach agresora. W mijającym tygodniu zaatakowano nie tylko lotniska na terenie Federacji Rosyjskiej, ale także zbombardowano bazę wojskową w Melitopolu i spalono koszary w północnej części półwyspu krymskiego. W Kijowie jest nasz korespondent Tomasz Jędruchów. Tomku, jak na te działania reagują wojska Putina? Intensyfikują mobilizację na terytoriach okupowanych. W obwodzie ługańskim żołnierze porywają mężczyzn z ulic i domów. Przygotowania do kontrataku ukraińskiego trwają na Półwyspie Krymskim. Piekło. Tak wyglądała noc w rosyjskiej bazie pod okupowanym Melitopolem. Nieoficjalnie zginęło 200 rosyjskich żołnierzy. Za uderzenie odpowiadać mają rakiety z ukraińskich zestawów HIMARS. Trwa bitwa o Bachmut. Rosjanie próbują odbić miasto za wszelką cenę. To ma być cel minimum postawiony przed dowództwem na ten miesiąc. W sercu tej pożogi nadal żyją ludzie. Cofnęliśmy się do epoki kamienia. Przeraża, że żyjemy tak w XXI wieku i nikt na świecie nie może nam pomóc. Jak to możliwe? Rosjanie wznowili ataki irańskimi dronami na obiekty infrastruktury strategicznej. Zamiast pojedynczych ostrzałów w różnych kierunkach próbują zmasowanych ataków na pojedyncze cele - tak by zaskoczyć obronę przeciwlotniczą. Właśnie taki atak przeprowadzili na Odessę. Sytuacja w Odessie i regionie jest bardzo trudna. Po ostrzałach irańskimi dronami miasto i inne miejscowości w okolicy pogrążyły się w ciemności. Według zachodnich agencji analitycznych Putin ma powoli tracić poparcie w szeregach swoich najbliższych współpracowników. Według niektórych publicystów rosyjski dyktator może nie dożyć żadnego procesu karnego za zbrodnie wojenne, a zostanie zlikwidowany przez ludzi ze swojego kręgu. Stąd, jak podkreślają szefowie Pentagonu, NATO i wielu krajów sojuszniczych, potrzebne jest pełne wsparcie Ukrainy, zarówno dyplomatyczne jak i militarne. Czuję wielką odpowiedzialność, aby przyczynić się do zakończenia wojny na Ukrainie w sposób, który nadal zapewnia Ukrainie pozostanie niezależnym, demokratycznym państwem w Europie. Ale by tak się stało, sama Europa musi mieć siłę i do wsparcia Ukrainy, i obrony własnych granic. O tym, jak na zagrożenia reagują poszczególne kraje, piszą coraz więcej zachodnie media. Francuski dziennik wskazuje jasno, że to Polska dziś wyrasta na militarną potęgę Europy. To jest, szanowni państwo, właśnie tego rodzaju akcja. Polska nie może być silnym narodem, nie może być silnym państwem, bo to się nie podoba naszym sąsiadom. Otóż my będziemy mieli silne państwo. W tym tygodniu do Polski dotarły pierwsze dostawy koreańskich czołgów K2 i armatohaubic K9. Z kolei Departament Stanu dał zielone światło na zakup 116 czołgów Abrams. Półtorej dekady na antenie - 15 lat walki o wolną Białoruś. Telewizja Biełsat świętuje swoje urodziny. Tworzona w Polsce i stąd nadająca telewizja dla wielu jest nadzieją na demokratyczne zmiany. Wielu dziennikarzy jednak ten czas spędza w białoruskich więzieniach czy koloniach karnych. Telewizja wolnej Białorusi. 15 lat temu Biełsat stworzyła i wciąż go rozwija dziennikarka TVP Agnieszka Romaszewska. Ten pierwszy zespół liczył 30-40 osób, no a dla porównania powiem, że obecnie jest to 300 osób. Biełsat jest częścią Telewizji Polskiej. Od początku współfinansuje go polskie Ministerstwo Spraw Zagranicznych. Niezależne informacje docierają na Białoruś dzięki zespołowi pracujących w Warszawie białoruskich dziennikarzy. Teraz Biełsat to jest telewizja, która nadaje ok. 18 godzin na dobę. Mamy programy informacyjne, mamy programy poświęcone historii, kulturze. Bez tej nadającej z Polski telewizji obejrzenie na Białorusi choćby wczorajszego wręczenia pokojowej nagrody Nobla w Oslo dla legendarnego więzionego obrońcy praw człowieka Alesia Bialackiego, nie byłoby możliwe. Biełsat ma ogromne znaczenie dla Białorusinów, dla całego naszego społeczeństwa. Białoruskie władze bezwzględnie zwalczają Biełsat. Szczególnie po sfałszowanych przez reżim Łukaszenki wyborach w 2020 roku. Ofiarą represji padło wielu dziennikarzy tej telewizji - zatrzymywanych i skazywanych na kolonię karną. Osoby takie jak Kaciaryna Andrejewa, która dostała najpierw dwa lata, a potem dołożono jej jeszcze 8. Ta dziewczyna miała 28 lat, jak poszła siedzieć, a według Łukaszenki ma mieć 38, jak wyjdzie. To po prostu jest niewyobrażalne. Reżim Łukaszenki uważa Biełsat za formacją ekstremistyczną, a współpracujące z nią osoby za przestępców. Jest trudno, ale dajemy radę, bo mamy swietny zespół fantastycznych ludzi, którzy wierzą w to, co robią, i że kiedyś Białoruś będzie wolna. Biełsat od czasu inwazji wojsk Putina na Ukrainę nadaje także program skierowany do widzów w Rosji. Oglądają państwo główne wydanie Wiadomości. Zobaczmy, co jeszcze przed nami. W pełnym ekwipunku i z bronią w ręku Stołeczne Brygady Ochrony Terytorialnej szkolą się w mieście. Świąteczna pomoc na półmetku. Polacy wspierają najbardziej potrzebujących. Żołnierze 18. Stołecznej Brygady Obrony Terytorialnej szkolą się w mieście. Ochotnicy od wczoraj przechodzą intensywne szkolenie. Sobotę spędzili na strzelnicy, dziś trenują umiejętność działania w terenie zurbanizowanym. W trakcie szkolenia będą także wykonywać zadania związane z ratownictwem i sytuacjami kryzysowymi. W pełnym ekwipunku z bronią w ręku. Nie ma powodu do niepokoju - to tylko ćwiczenia żołnierzy 18 Stołecznej Brygady Obrony Terytorialnej. Pojawili się na ulicach warszawskich dzielnic Wesoła i Rembertów. Stały region odpowiedzialności 18 stołecznej brygady to jest miasto stołeczne Warszawa, czyli nie ma lepszych warunków dla stołecznego terytorialsa właśnie, jak cwiczenie w mieście. Misją Wojsk Obrony Terytorialnej jest obrona i wspieranie lokalnych społeczności. W czasie pokoju pomagają w usuwaniu skutków klęsk żywiołowych i prowadzą akcje ratownicze. W czasie wojny mają wspierać działania pozostałych wojsk. W WOT służy 35 tys. żołnierzy. Mija 80 lat od wybuchu Powstania Zamojskiego. To drugi największy zorganizowany akt oporu Polaków, którzy wystąpili zbrojnie przeciw zbrodniczej polityce Niemiec. Uroczystości z tej okazji odbyły się dziś w Zamościu. Od 1942 roku w czasie okrutnych wysiedlen Zamojszczyzny bohaterowie, mieszkańcy Zamojszczyzny chwycili za broń i w krwawym, ale zwycięskim powstaniu powstrzymali wysiedlenia, obronili Zamojszczyznę. Dzięki heroicznej walce żołnierzy Armii Krajowej i Batalionów Chłopskich plany Niemców o założeniu "enklawy osadniczej" na Zamojszczyźnie ostatecznie zakończyły się porażką. Nowy rozkład jazdy. PKP Intercity wyśle na tory ponad 400 pociągów na dobę. W tym m.in. relacji Kraków-Warszawa-Wilno. W rozkładzie uwzględniono też nowopowstałe przystanki, jak ten w Zatorze. Dzisiaj to także czas i dzień, w którym mamy kolejne efekty walki z wykluczeniem komunikacyjnym. Betlejemskie Światło Pokoju jest już w Polsce. Harcerze odebrali płomień pochodzący z groty Narodzenia Chrystusa od skautów ze Słowacji. Mamy wojnę w Ukrainie i chcemy dzisiaj to Betlejemskie Światło w sposób szczególny zanieść tam właśnie do naszych braci Ukraińców. Tegorocznej sztafecie towarzyszy przesłanie "Światło dla Ciebie". Trafi ono nie tylko do prezydenta czy premiera, ale też do zwykłych ludzi, organizacji czy kościołów. Grudzień to miesiąc, który dużo silniej niż pozostałe kojarzy nam się z obdarowywaniem innych. Do wsparcia osób, którym wiedzie się gorzej, zachęca Caritas Polska. W ramach przedświątecznych akcji można przygotować paczkę dla wybranej rodziny, włączyć się w organizację wigilii dla bezdomnych czy kupić świecę. Hospicjum stacjonarne dla dzieci w Olsztynie. Jedno z wielu miejsc, do którego z pomocą przychodzi Caritas. Prowadzimy ponad 1000 placówek różnego typu, które pomagają dzieciom ubogim, dzieciom z trudnościami, niepełnosprawnym, chorym. 100 świetlic terapeutycznych, 20 domów samotnej matki, matki i dziecka, domy dziecka, rodzinne domy dziecka. Od 29 lat potrzeby tysięcy dzieci w Polsce mogą być realizowane dzięki Wigilijnej Świecy Caritas. W tym roku przygotowano 2 mln takich świec do nabycia w parafiach. Przyłącz się do akcji, wysyłając SMS "Wigilia" pod numer 72052. Świeca Caritas tworzy polską Wigilię. Ogromnym powodzeniem od lat cieszy się akcja Szlachetna Paczka. Dzięki darczyńcom i wolontariuszom podczas Weekendu Cudów obdarowano ponad 15 tys. potrzebujących rodzin. Aż się popłakałam ze szcześcia. To już wolontariusze Stowarzyszenia Paczka dla Bohatera. W ostatnich dniach dwoją się i troją, by przygotować świąteczną pomoc dla weteranów i kombatantów z całej Polski. Kombatanci już dzwonią od paru tygodni, czy będziemy, kiedy będziemy, czy odwiedzimy ich. Oni czekają na nasze odwiedziny, spotkania. Do świąt pozostały niecałe dwa tygodnie. W oczekiwaniu na ten radosny czas w wielu miejscach odbywają się jarmarki bożonarodzeniowe. Coś takiego powinno się częściej odbywac. Coś pięknego, naprawdę. W Sochaczewie tradycją jarmarków jest akcent charytatywny. Nie tylko myślimy o swoich przygotowaniach do świąt, ale też dzielimy się z tymi, którzy tej pomocy potrzebują. W tym roku można było wesprzeć 4-letniego Józia Przyłuskiego zmagającego się z chorobą nowotworową. Wielkie pieniądze, duże wpływy i ogromny skandal. Przegrywasz 1:2 w ćwierćfinale mundialu, możesz przedłużyć szanse swojej drużyny, czujesz na barkach nadzieje ponad 55 mln rodaków Świetnie zaprezentowali się wczoraj Francuzi. Trzeba przyznać, że było o krok od dogrywki. Gdyby Kane trafił z 11 metra. Trójkolorowi i reprezentacja Argentyny są faworytami. Przegrywasz 1:2 w ćwierćfinale mundialu, możesz przedłużyć szanse swojej drużyny, czujesz na barkach nadzieje ponad 55 mln rodaków i pudłujesz, a przecież pierwszego karnego w tym meczu strzeliłeś perfekcyjnie! Koniec meczu. Anglia żegna się z mundialem, Francja, drugi raz z rzędu w półfinale! Jeżeli strzelasz dwa rzuty karne przeciwko bramakrzowi, który zna cię z klubu, to musi być trudne. Harry trafił pierwszego, w drugim chciał przechytrzyć bramkarza. Nie mam do niego pretensji. Jestem kompletnie załamany. Najsmutniejsze jest to, że Francja była do pokonania. Wydawało się, że możemy ich złamać. Nie udało się. Francja w półfinale będzie zdecydowanym faworytem. Tyle tylko, że Maroko tylko do jednego meczu na mundialu nie podchodziło z pozycji teoretycznie przegranej. A wygrało z Belgią, wyrzuciło z mundialu Hiszpanię i wczoraj Portugalię. Taka radość marokańskich kibiców po pierwszym w historii awansie do półfinału w ogóle nas nie dziwi! Nie spodziewaliśmy, że piłkarze dadzą nam tyle szczęścia! Tylko Maroko! Niestety, już tradycyjnie zwycięstwo Maroka oznacza zamieszki w wielu europejskich miastach. Kibice Lwów Atlasu wyszli na ulice w Rotterdamie, Brukseli czy Paryżu. I tak jak poprzednio, znów doszło do starć z policją. Radość jednych to łzy drugich. Ten obrazek będzie jednym z symboli tych mistrzostw, podobnie jak płaczący Neymar. Emocjonalnie i sportowo te ćwierćfinały to był po prostu kosmos. Sport kolejny raz pokazał swoje najpiękniejsze oblicze. Ten mundial sportowo jest bardzo dobry, być może najlepszy w całej historii mundiali, a ćwierćfinały były jego kwintesencją! Jutro dzień odpoczynku dla piłkarzy i kibiców. Półfinały we wtorek i w środę. Wielkie pieniądze, duże wpływy i ogromny skandal. Parlament Europejski mierzy się z kolejną aferą korupcyjną. I chociaż nie po raz pierwszy śledztwo dotyczy brukselskich elit, to po raz pierwszy oskarżenia dotyczą korumpowania ich przez inne państwo. Kilka toreb ze znaczną ilością gotówki znalezionych w domu wiceprzewodniczącej Parlamentu Europejskiego. 600 tys. euro w innym przeszukanym domu. To tylko część zabezpieczonych przez policję pieniędzy, ale już to pokazuje skalę korupcji. Efektem miała być poprawa wizerunku Kataru przed mundialem. Celem - ludzie z wpływami w Europarlamencie. Są to ludzie, którzy są blisko lub zdalnie zaangażowani w sprawy Parlamentu Europejskiego na niższych lub wyższych stanowiskach, ale wszyscy są częścią tego Parlamentu. Policja aresztowała wiceprzewodniczącą PE Evę Kaili, jej ojca oraz partnera, który był w przeszłości asystentem również zatrzymanego w tym śledztwie byłego europosła. Belgijska i włoska policja zatrzymały w sumie kilka osób. Polska jest cały czas oskarżana o łamanie prawa przez tych, którzy sami mają z nim ogromne problemy. Polska jest cały czas oskarżana o łamanie prawa przez tych, którzy sami mają z nim ogromne problemy. Zatrzymana Eva Kaili domagała się wszczęcia przez Komisję Europejską postępowania przeciwko Polsce. Łamanie praworządności zarzuca Polsce komisarz sprawiedliwości Didier Reynders, sam oskarżany o korupcję i pranie pieniędzy. Skoro można sobie kupić opinię na temat jednego z państw Zatoki Perskiej, to może można kupić sobie opinię na temat praworządności w Polsce. Kolejna afera korupcyjna mocno nadwyręża i tak wątły już autorytet unijnych instytucji. Jest to niezwykle szkodliwe dla Unii Europejskiej, jeśli można nas kupić, jeśli można kupić posłów do Parlamentu Europejskiego i innych polityków, by mówili pewne rzeczy, głosowali w określony sposób. Szefowa PE poinformowała, że Kaili została zawieszona we wszystkich obowiązkach. Nadal nie została wyjaśniona ujawniona rok temu sprawa wspólnych imprez polityków, urzędników i sędziów unijnego Trybunału Sprawiedliwości, którzy bawili się za pieniądze lobbystów. Było dużo zmagań, niespodziewanych jak pandemia czy wojna, kryzys i galopujące ceny, ale bilans jest dodatni Walka z koronakryzysem, a obecnie ze skutkami wojny Putina na Ukrainie. Polska gospodarka, choć nie omijają jej światowe turbulencje, jest stabilna. Fakty pokazują, że nasza gospodarka właśnie w otoczeniu kryzysu najlepiej funkcjonuje, czyli relatywnie jej pozycja staje się lepsza, bo i niskie bezrobocie, bo kwestia wzrostu gospodarczego, duże inwestycje. Inwestycje, o których przez dekady dyskutowano i na które nigdy nie było pieniędzy albo częściej - woli politycznej. Te wielkie o znaczeniu strategicznym, już zrealizowane, jak przekop Mierzei Wiślanej czy gazociąg Baltic Pipe, i te lokalnie kluczowe, jak kończone właśnie tunele pod Świną w Świnoujściu czy na Zakopiance. To znak firmowy rządów Zjednoczonej Prawicy. Podejmowanie konkretnych działań na rzecz modernizacji Polski to są najbardziej charakterystyczne wyznaczniki odrębności tej polityki prowadzonej przez rząd Mateusza Morawieckiego w porównaniu z rządami PO, które żadnych takich działań nie podejmowały. Porównania można mnożyć. W każdej dziedzinie. Zwłaszcza tej najbardziej odczuwalnej. O ile za rządów PO płaca minimalna wynosiła ok. 1700 zł, to już od 1 stycznia minimalne wynagrodzenie wyniesie 3490 zł, a minimalna stawka godzinowa 22,80 zł. Dodatkowo młodzi Polacy zostali zwolnieni z płacenia PIT-u, a emeryci otrzymali 13. i 14. emerytury. Najbardziej wyrazista zmiana polegała na działaniach na rzecz redukcji nierówności, głównie w wymiarze nierówności dochodów. Efekty są widoczne, tak jak za rządów PO-PSL, Polacy, zwłaszcza młodzi, szukali perspektyw za granicą, dziś wracają. Po raz pierwszy od kilku lat do Polski z emigracji do polskich wsi wraca więcej ludzi niż wyjeżdża. To jest wielka sprawa. Dla wyborców najważniejszą sprawą oprócz wiarygodności polityków jest propozycja programowa. Kiedy Koalicja Obywatelska przedstawi punkt po punkcie, jak zamierza realnie walczyć z szalejącą inflacją? Wtedy kiedy dojdziemy do głosu. Ma pani szansę w tej chwili. Kota w worku proponuje Polakom opozycja. Już tylko cztery drużyny zostały na placu boju mistrzostw świata! Za nami muzyczne emocje na Eurowizji Junior. Reprezentująca Polskę Laura Bączkiewicz zajęła 10. miejsce, a jej występ spodobał się widzom. Jej talent rozbłysł w Telewizji Polskiej, podobnie jak wielu innych młodych gwiazd. "The Moon" - tym utworem Laura Bączkiewicz zadebiutowała na międzynarodowej scenie. Reprezentantka Polski zajęła 10. miejsce. Jej występ zrobił spore wrażenie. Wygrał Lissandro z Francji i za rok Eurowizja Junior wróci do Paryża. My dobrze wspominamy konkursy dziecięcej Eurowizji. W 2018 roku zwyciężyła Roksana Węgiel. Rok później najlepsza podczas finału konkursu w Gliwicach okazała się Viki Gabor. Znakomicie spisała się też Sara James. Wszystkie te młode gwiazdy zaczynały swoją karierę w programach TVP. To jest taka świetna szkoła dla młodych ludzi. Poprzez programy typu talent show w TVP, w których te dziewczyny startowały i wygrywały. To dało im obycie ze sceną. Podobnie było z Laurą, której talent najpierw poznali widzowie Telewizji Polskiej. Znam oczywiście Laurę od początku jej telewizyjnej kariery. A ten początek był w naszym programie "The Voice Kids", gdzie odwróciła aż trzy fotele. TVP odkrywa talenty i daje szansę na sukces. To będzie teatralna uczta w romantycznym wydaniu. Już jutro w TVP1 premierowy spektakl Teatru Telewizji "Konrad Wallenrod" Adama Mickiewicza w reżyserii Jerzego Machowskiego. Sztuka zamknie romantyczny cykl premierowy w Teatrze Telewizji. Niech zapanuje między nami zgoda. Wybierzmy mistrzem naszym Wallenroda. "Konrad Wallenrod" - jedno z najwybitniejszych dzieł epoki polskiego romantyzmu. Zaadaptowany dla Teatru Telewizji przez Jerzego Machowskiego. Nabrał niesamowitej aktualności wraz z wojną, która się toczy za naszą wschodnią granicą. Mickiewicz pisał Wallenroda na wygnaniu w Rosji, pod płaszczykiem historycznej opowieści rycerskiej. Ale tak naprawdę skrył tam wskazówki dla rodaków o tym, jak mają walczyć z zaborcą. Pod płaszczem krzyżackim ukrył Moskali, a jako Litwinów widział Polaków i dziś okazuje się, że zło niestety jest dokładnie tam, gdzie było w czasach Mickiewicza. W spektaklu usłyszymy niecodzienne połączenie muzyki dawnej z nowoczesną. Będzie tam viola da gamba, czyli instrument stricte związany z muzyką renesansową, barokową, ale także muzyka elektroniczna, syntezatory. Premiera spektaklu już jutro w TVP1 o 21.00. Na "Gościa Wiadomości" z napisami zapraszamy do kanału TVP Info. 