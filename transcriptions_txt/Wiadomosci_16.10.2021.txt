Polska granica szczelna, ale ciągle liczne próby jej nielegalnego przekroczenia. Szczegóły już za chwilę. Jest 19.30, Michał Adamczyk, witam państwa i zapraszam na Wiadomości. Wraz z tymi grupami migrantów przyjeżdżają ludzie, którzy za zadanie mają destabilizować Europę. Osoby powiązane z terrorystami próbują dostać się do Polski. Jeżeli nie będzie solidnej bariery, to nie uda się tej granicy zabezpieczyc, to jest oczywiste. Jak uzdrowić wymiar sprawiedliwości? Trzeba opanować tę anarchię, która panuje dziś w polskim sądownictwie, i zlikwidować te instytucje, które są zupełnie niepotrzebne. Przeleżało to aż do dzisiejszych czasów i nam się udało te przedmioty odnaleźć. Niezwykłe znalezisko na Opolszczyźnie. W najbliższym czasie pokażemy ten skarb wszystkim. Minionej doby było prawie 600 prób wdarcia się do Polski. Nielegalni migranci, zachęcani przez białoruski reżim, są coraz bardziej agresywni, ale nasza granica jest szczelna. Wkrótce też wzmocni ją stałe, nowoczesne ogrodzenie. O tym jak ważna jest szczelna granica, przekonują dzisiejsze informacje z Litwy. Do tego kraju przez Białoruś przedostały się osoby powiązane z terrorystami. Coraz większa agresja nielegalnych migrantów. Tak próbowali sforsować zaporę. 70-osobowa grupę powstrzymała polska straż graniczna z pomocą wojska. Ponad 3000 żołnierzy chroni granicę Polski z Białorusią. Wkrótce ze wsparciem na granicę ruszą żołnierze 12j Szczecińskiej Dywizji Zmechanizowanej. Na miejscu jest już Żelazna Dywizja. Żołnierze 18. Dywizji Zmechanizowanej wykonują swoje zadania zarówno na posterunkach jak i patrolach czy nawet na rzece Bug na łodziach. Mają do dyspozycji taki sprzęt jak quady czy bezzałogowe statki powietrzne, czy noktowizję. Jednocześnie trwa walka z przemytem ludzi na teren Polski. To zdjęcia z Podlasia. Podczas rutynowej kontroli policja zatrzymała kierowcę, Ukraińca, który wiózł 4 nielegalnych migrantów z Afganistanu. By zatrzymać tę nakręcaną przez reżim Łukaszenki migracyjną falę, potrzebne jest stałe, nowoczesne ogrodzenie, które ma stanąć przy granicy z Białorusią. Podjęto wszelkie potrzebne decyzje. Decyzja o budowie tego ogrodzenia jest decyzją, która zapadła już wiele miesięcy temu. To wsparcie dla działań funkcjonariuszy i wojska. Najważniejszym zadaniem i wyzwaniem obecnie dla rządu jest uszczelnienie granicy i w tym względzie mur może tylko pomóc. Ale politycy Koalicji Obywatelskiej i Lewicy, ryzykując bezpieczeństwo Polaków, mówią, że to zbędny wydatek. Opozycja wszędzie tam, gdzie może, przyłącza się do ataku na Polskę. Sprzymierza się z tymi, którzy na Polskę skaczą, którzy chcą Polskę osłabić. Nawet z Łukaszenką - ramię w ramię. Najpierw te wybryki na granicy, a teraz brak poparcia Platformy dla budowy tej solidnej bariery. Prawdziwi uchodźcy - ofiary reżimu Alaksandra Łukaszenki, którzy znaleźli schronienie w Polsce - dziękują polskim funkcjonariuszom za ochronę granic i przestrzegają przed powielaniem białoruskiej dezinformacji. Przez białoruską granicę na Litwę już dostały się osoby powiązane z terrorystami, m.in. z Boko Haram i tzw. Państwem islamskim. Wraz z tymi grupami migrantów przyjeżdżają dywersanci, terroryści, ludzie, którzy za zadanie mają destabilizować Europę. Dowiadujemy się też, że część tych ludzi była szkolonych przez służby specjalne rosyjskie, białoruskie. Na Litwę tylko w tym roku przedostało się ponad 4000 nielegalnych migrantów. Akt terroru motywowany islamskim ekstremizmem. Brytyjska policja ujawnia kulisy zamachu na brytyjskiego parlamentarzystę Sir Davida Amessa. Pochodzący z Somalii imigrant z brytyjskim paszportem wielokrotnie ugodził posła nożem. Według mediów atak miał być dokładnie zaplanowany. Pomagał imigrantom i walczył o zwiększenie opieki nad bezdomnymi. To było jedno z wielu spotkań z wyborcami z lokalnej społeczności. Został zabity w kościele po prawie 40 latach służby dla mieszkańców Essex i całej Wielkiej Brytanii. Był zwolennikiem dialogu, jednym z najłagodniejszych ludzi w polityce. Walczył przede wszystkim o prawa słabszych. Był to jeden z najbardziej lubianych parlamentarzystów. Zajmował się m.in. prawami na rzecz zwierząt, ale też jako katolik był aktywistą pro life. Według brytyjskich mediów ten zamach był zaplanowany. 25-letni imigrant z Somalii zaatakował posła tuż po spotkaniu. Śledczy mówią wprost, że motywem był islamski ekstremizm, a zabójstwo to akt terroru. Jak podkreślają eksperci, takie ataki mogą się powtarzać. Jest to bardzo niebezpieczne, zwłaszcza że tego typu sytuacje wśród zwolenników terrorystycznych organizacji szerokim echem się odbijają. Napływ migrantów bez żadnej kontroli i weryfikacji to jedno z zagrożeń. Widzimy tutaj, że islam ma takie silne oddziaływanie i radykalizuje tych, którzy przybywają spoza Europy. Rok temu we Francji uczeń jednej ze szkół na przedmieściach Paryża zamordował nauczyciela i odciął mu głowę, bo ten na lekcji pokazywał karykaturę Mahometa w czasie rozmowy o wolności poglądów. Kilka dni temu w Norwegii borykający się z problemami psychicznymi Duńczyk, omamiony radykalnymi wezwaniami do dżihadu, wziął łuk i strzały, i na ulicach małego miasteczka zabił 5 osób w imię świętej wojny z Zachodem. Dziś ponad 3200 przypadkow zakażenia koronawirusem, najwięcej na Lubelszczyźnie. Czwarta fala przyspiesza, a do tego rozpoczyna się sezon grypowy. Najgorszy scenariusz to połączenie tych dwóch chorób u osób niezaszczepionych. Lekarze radzą: zaszczep się na grypę również. Ponad 3200 nowych zakażeń koronawirusem w Polsce. To najwięcej od maja. Epidemia nam się rozpędza po raz kolejny. Mamy okres jesienno-zimowy, kiedy to było oczekiwane. Kulminacja czwartej fali pandemii w Polsce dopiero przed nami. Prognozujemy, że na koniec listopada ta dzienna liczba będzie rzędu 7, 12, nawet 15 tysięcy, i to właśnie będzie mniej więcej szczyt fali. Dlatego tak ważne są szczepienia. Także te trzecią dawką. Na razie przyjmują ją osoby po pięćdziesiątce, a także te z osłabioną odpornością i personel medyczny. Mając dwie dawki, które wcześniej wzięłam, w marcu ostatnią, poprzednią, teraz postanowiłam zaszczepić się dla własnego dobrego samopoczucia, że zrobiłam wszystko, co mogłam zrobić. Europejska Agencja Leków dopuściła przyjmowanie trzeciej dawki dla wszystkich osób od 18. roku życia. Trzecia dawka dla powszechnych szczepień dla wszystkich jest tuż-tuż i warto o tym pomyśleć, i warto sobie to szczepienie zaplanować. Jednak rozpoczynający się sezon na grypę może dodatkowo skomplikować sytuację epidemiczną. Tylko w pierwszym tygodniu października zarejestrowano 116 tys. zgłoszonych przypadków. Wszyscy się obawiają, że wystąpi bardzo duży wzrost liczby przypadków grypy w momencie, w którym przestaniemy się pilnować, i to się w pewnym momencie wydarzy. I miejmy nadzieję, że nie nałoży się to na bardzo dużą liczbę przypadków zakażeniem wirusem Sars. Wtedy najbardziej prawdopodobny scenariusz to pełne szpitale i obłożenie łóżek respiratorowych. Dlatego kiedy zbliża sie jesień, kiedy mamy juz zimne dni, powinniśmy rozważyć dwa rodzaje szczepień w tym sezonie przynajmniej, czyli szczepienie przeciw grypie i szczepienie przeciw COVID-19. I pilnować się, czyli wrócić do dyscypliny, którą trzymaliśmy przed rokiem: dystans, dezynfekcja i maseczka. Kolejne 100 mln zł trafi niebawem do samorządów, by poprawić bezpieczeństwo na drogach. Inwestycje i zmiany w prawie już mocno ograniczyły liczbę wypadków, ale wciąż dochodzi do tak tragicznych jak ten ostatniej nocy w Romanowie na Mazowszu, gdzie zginęło czterech nastolatków. Była 3.00 w nocy, gdy rozpędzone auto wpadło na drzewo i zaczęło płonąć. Po ugaszeniu pożaru okazało się, że w środku znajdowały się 4 osoby. Zespół ratownictwa medycznego stwierdził zgon. O poprawę bezpieczeństwa na drogach codziennie walczą nie tylko służby, organizacje, ale i media. Zderzyły się 4 auta osobowe, jezdnia w kierunku Białegostoku jest zablokowana. Polskie Radio Kierowców to od roku przewodnik po polskich drogach. Te serwisy mamy mniej więcej co kwadrans. Za każdym razem staramy się, żeby poinformować o jak najbardziej aktualnych informacjach o tym, co się dzieje na drodze. Polskie Radio Kierowców działa 24 godziny na dobę. Jest dostępne przez internet, cyfrowe radio i aplikację mobilną. Polskie Radio kierowców to też dowód na to, jak dobrze rozwija się Polskie Radio jako lider cyfryzacji. Bo jest prekursorem nadawania w technologii cyfrowej. Najmłodszą antenę Polskiego Radia słuchacze doceniają nie tylko za najświeższe informacje o sytuacji na drogach. Za tę edukacyjną misje, za to, że dużo mówi się o bezpieczeństwie, o ryzykach, bo to jest z korzyścią dla wszystkich uczestników ruchu drogowego. To jedyna w Polsce całodobowa antena poświęcona kierowcom, motoryzacji i bezpieczeństwu na drogach. Tutaj Polskie Radio pokazuje bardzo dobrze, że ta misja mediów publicznych jest realizowana w sposób wzorcowy. Tu jest i edukacja, i rozrywka, i rzetelna informacja. Również o kolejnych środkach - to 100 mln zł - które samorządy będą mogły przeznaczyć na poprawę bezpieczeństwa na drogach. Nasze wielkie inwestycje w infrastrukture drogową zaczynają coraz lepiej sie sprawdzać. Zaledwie 3 miesiące po wejściu w życie przepisów dotyczących pierwszeństwa pieszych liczba wypadków na pasach zmalała o jedną trzecią. 43 lata temu Karol Wojtyła został wybrany na Stolicę Piotrową. Pierwszy od 1522 roku papież nie-Włoch przyjął imię Jan Paweł II. Jak dziś Watykan upamiętnia tamto wydarzenie? To był punkt zwrotny w historii ludzkości. Choć o mały włos nie byłoby papieża Polaka. Kardynał Wojtyła był spóźniony. Staliśmy w drzwiach Pałacu Apostolskiego, ryglując wrota na rozpoczęcie konklawe. On to zobaczył i z błyskiem w oku powiedział: "No nie wpuścicie przyszłego papieża?". A potem pojawił się na balkonie bazyliki i zmienił oblicze Kościoła i świata. Według protokołu miał nic nie mówić, tylko pobłogosławic ludzi. Ale gdy pokazał się tłumom na placu, wypowiedział słowa, które stały się znakiem wielkich przemian. Jego moc i siła poruszała całe narody, ale i najbliższych współpracowników. Byłem przez lata u jego boku, ale ciągle czułem onieśmielenie wobec tego giganta, który przemierzał kontynenty, obalał bariery, rozpościerał horyzonty. Dziś Rzym pamięta. W kościele Świętego Stanisława po mszy świętej dla najmłodszych nadano imię Jana Pawła Ii polskiej szkole katolickiej. Wybór padł przede wszystkim na niego, ponieważ zrodził się w sercach i w głowach naszych uczniów i ich opiekunów. To oni pragnęli, aby od dzisiaj nam patronował. Bo choć odszedł 16 lat temu, najmłodsi wciąż pamiętają. Dużo o nim mówimy. Miałyśmy nawet specjalne lekcje o nim. Pamięć o Janie Pawle II pielęgnuje też fundacja jego imienia, która poprzez stypendia kształci młode pokolenie katolików. Mamy bardzo wielu, setki studentów, którzy studiują, i oni właśnie są żywym pomnikiem naszego Świętego Jana Pawła II. Dziś wierni w całej Polsce wspominają pontyfikat Świętego Jana Pawła II. Brakuje nam postaci tego formatu, tej świętości w dzisiejszych czasach. A tutaj za Spiżową Bramą Ojca Świętego wspominają z nostalgia jego dawni współpracownicy, dla których dzięki niemu Watykan, ich miejsce pracy, był po prostu drugim domem. Oglądają państwo główne wydanie Wiadomości. Zobaczmy, co jeszcze przed nami. Tylko jedna czwarta badanych uważa, że Donald Tusk pomaga opozycji. Największa polska spółka gazowa uruchomiła kolejny magazyn do przechowywania gazu. Inwestycja wzmocni polskie bezpieczeństwo energetyczne w kontekście ostatnich działań rosyjskiego Gazpromu. Tak wyglądają z góry. Choć najważniejsze jest tutaj to, czego nie widać, bo znajduje pod ziemią. W Kasokowie na Kaszubach uruchomiono nowe magazyny do przechowywania gazu. W Polsce istnieje system zapasów obowiązkowych, który - jak pokazuje rozgrywająca się obecnie sytuacja na europejskim rynku gazu, manipulacja tym rynkiem przez Gazprom - pokazuje, że to jest słuszna strategia. Bo to, co dzieje się teraz na rynku, czyli podwyżki cen gazu i ropy, to efekt zmniejszonych dostaw na europejski rynek przez Rosję. Szantażuje Europę tym, że trzeba szybko uruchomić gazociąg Nord Stream 2, żeby nie zamarznąć w tę zimę. natomiast z drugiej strony Gazpromowi jest na rękę podwyższanie cen gazu, ponieważ Gazprom na tym czerpie ogromne zyski. Niemieckie media wyliczają, że Rosja zarobi w tym roku na wysokich cenach o 50 mld dolarów więcej niż w roku ubiegłym. Europosłowie Prawa i Sprawiedliwości ostrzegali Brukselę, że Rosja wykorzystuje surowce do prowadzenia brudnej polityki. Unijni urzędnicy są jednak głusi na takie sygnały, a niektórzy nawet bronią Gazprom. Łagodne traktowanie Gazpromu przez europejskich polityków nie dziwi, biorąc pod uwagę, że wielu europejskich polityków po zakończeniu karier politycznych znajduje zatrudnienie w rosyjskich spółkach energetycznych. Także urzędujący politycy europejscy doradzają wielu zagranicznym firmom w trakcie kadencji. Wysokość ich zarobków jest jawna, ale to, komu doradzają, już nie zawsze. Radosław Sikorski na boku zarabia 40 tys. euro miesięcznie za konstultacje, co wynika z jego oświadczeń majątkowych. Więc, szanowni państwo, mam nadzieję, że wy wiecie, za co Radosław Sikorski takie pieniądze bierze. Z ujawnionego właśnie międzynarodowego raportu wynika, że Radosław Sikorski z Platformy Obywatelskiej jest jednym z najlepiej opłacanych w ten sposób europosłów. Będą dalsze zmiany w sądownictwie - zapowiedział wicepremier, prezes Prawa i Sprawiedliwości Jarosław Kaczyński. Kluczowa zmiana ma dotyczyć uproszczenia struktury. Sądy rejonowe stałyby się filiami sądów okręgowych, tak by móc się uzupełniać i wreszcie przyspieszyć rozpatrywanie spraw. To może być kluczowy fragment reformy wymiaru sprawiedliwości, który zdecydowanie skróci czas oczekiwania na wyroki sądów. Będzie można komuś, kto ma proces cywilny, powiedzieć: tu w Warszawie będzie pan miał wyrok za trzy lata, ale np. w Przasnyszu będzie pan miał za trzy miesiące. Do pana należy wybór. Teraz sądy powszechne podzielone są w Polsce na rejonowe, okręgowe i apelacyjne. Postępowanie jest dwuinstancyjne, a od prawomocnych wyroków przysługuje wniesienie kasacji do Sądu Najwyższego. Reforma uprościłaby obecną strukturę. Te zmiany są od dawna oczekiwane. Zupełnie nie wiadomo, dlaczego mamy sądy rejonowe, okręgowe, apelacyjne chyba tylko po to, żeby ci sędziowie z tych wyższych sądów mogli więcej zarabiać, bo innego powodu nie ma. Dotąd duża część środowiska sędziowskiego bojkotowała wszelkie plany zreformowania i usprawnienia funkcjonowania wymiaru sprawiedliwości. Uważam, że ta reforma na tym poziomie nie powinna wywołać żadnych buntów, bo to jest reforma dla sędziów w oczywisty sposób korzystna. Po reformie wniesienie kasacji zostałoby przeniesione z Sądu Najwyższego na poziom większych sądów regionalnych. Zmiany dotyczyłyby również funkcjonowania Izby Dyscyplinarnej Sądu Najwyższego. Ta przestałaby istnieć. Trzeba opanować tę anarchię, która dziś panuje w polskich sądach, i trzeba jednocześnie zlikwidować te instytucje, które całkowicie się nie sprawdziły. Projekt dalszych reform wymiaru sprawiedliwości jest już gotowy - jak podkreślił wicepremier - od wielu miesięcy. Ma zostać wprowadzony jako element Polskiego Ładu, usprawniającego funkcjonowanie państwa. I w Polsce od obywateli były oczekiwania co do dokończenia i usprawnienia jakiegoś racjonalnego systemu sądownictwa, i oczekiwania były również instytucji unijnych. O działania ustawodawcze, które poprawią funkcjonowanie wymiaru sprawiedliwości, apelowała w ostatnim czasie m.in. pierwsza prezes Sądu Najwyższego. Coraz większe wsparcia dla Polaków w konflikcie z Unią Europejską. Po naszej stronie stoją niemal wszyscy przyszli kandydaci na prezydenta Francji. Zresztą nad Sekwaną temat wyroku polskiego Trybunału Konstytucyjnego wywołał najwięcej komentarzy. Nastroje zaczęła nawet tonować - pewnie ku rozczarowaniu Donalda Tuska - Angela Merkel. Angela Merkel coraz rzadziej mówi jednym głosem z Donaldem Tuskiem. Być może niemiecka "Realpolitik" wzięła górę nad politycznymi ambicjami szefa Platformy Obywatelskiej. Myślę, że nadszedł czas, aby głęboko podyskutować z polskim rządem o tym, jak możemy przezwyciężyć trudności. Myślę, że Angela Merkel zrozumiała, że taka konfrontacja, jaką zaplanowała Komisja Europejska, a wiec wstrzymywanie funduszy z KPO, do niczego dobrego nie prowadzi. Po powrocie do Polski nie radzi sobie Donald Tusk. Angela Merkel zrozumiała, że taka konfrontacja Niemcy to przecież największy partner handlowy Polski. A Komisja Europejska bez przyczyny blokuje wypłatę Polakom pieniędzy. Które mają pomóc w walce ze skutkami koronakryzysu. W kuluarach nie ma wątpliwości, że chodzi o wyrok polskiego Trybunału Konstytucyjnego, który nie spodobał się unijnym urzędnikom. Wyrok, który stwierdza, że w Polsce, w obszarach, których nie oddaliśmy, dołączając do wspólnoty, pod unijną jurysdykcję, najważniejszym prawem jest polska konstytucja. Myśmy wchodzili do Unii Europejskiej, w której zagwarantowana była suwerenność rozumiana w ten sposób, że oddajemy pewna część kompetencji UE i też nikt tego nie kwestionuje. Nie kwestionuje, że w tym zakresie istnieje wyższość prawa europejskiego, Natomiast pewną część, i to bardzo ważną część kompetencji, państwo zachowuje, i w tej dziedzinie jest państwem suwerennym. To dyskusja, która trwa nie od dziś - zauważają brytyjscy eksperci. Po stronie Polski stają politycy w wielu krajach. Niemal wszyscy przyszli kandydaci na prezydenta Francji. To właśnie nad Sekwaną komentarzy pada najwięcej. Tu np. cytat z francsukiego dziennika Le Figaro. Wszyscy mówią: Polacy, trzymajcie się. Tak wiele dobrych emocji wokół Polski, wokół Polaków, tak wiele przejawów sympatii ze strony i polityków, i dziennikarzy nad Sekwaną nie pamiętam od dawna. Francja to tylko jeden z wielu przykładów. W dyskusji o tym, jaka w przyszłości ma być Unia Europejska. Choć pewnie nie wszystkim się to podoba. Donald Tusk usprawiedliwia agresywne i pełne nienawiści zachowania swoich zwolenników, tłumacząc, że: "ludzie chcą wyrzucić z siebie złość". Opozycja systematycznie traci zaufanie Polaków. Komentatorzy nie mają wątpliwości, że to efekt nie tylko nakręcania negatywnych emocji, ale także manipulacji i kłamstw. Donald Tusk polityczną debatę sprowadza do wulgarnych, agresywnych i niebezpiecznych zachowań. Nie po raz pierwszy. Jest w wielkiej mierze autorem tej wielkiej degradacji polskiego życia publicznego, z którą mamy dzisiaj do czynienia. Degradacji języka, no i tej straszliwej fali nienawiści, która została wywołana w wielkiej mierze sztucznie, bo jej realne przesłanki są bardzo niewielkie. Nie ma wątpliwości. Pokonamy ich! Lider Platformy Obywatelskiej bardziej dzieli niż łączy Polaków. Aż 43% pytanych uważa też, że poważnie szkodzi opozycji. Tak wynika z najnowszego sondażu dla portalu Wpolityce.pl. Donald Tusk jest obciążeniem dla opozycji. Polacy przypomnieli sobie, że prawdziwym efektem Donalda Tuska to jest podwyższony wiek emerytalny, to była luka VAT, to był podział społeczeństwa. Komentatorzy nie mają wątpliwości. Poziom agresji, arogancji i chamstwa rośnie, bo poparcie dla Donalda Tuska słabnie i spada. Także to z zagranicy. Nadszedł czas, aby głęboko podyskutować z polskim rządem. Co powoduje coraz większą polityczną frustrację Tuska i jego otoczenia. Każde jego przemówienie od powrotu jest nacechowane tak złymi emocjami. On prezentuje się jak jakiś furiat. Jak człowiek, który resztkami sił próbuje wszystkich przeciągnąć. Stąd opinia, że brak merytorycznej i spójnej oferty dla Polaków jest zastępowany kreowaniem nienawiści i pogardy wobec politycznych przeciwników. Trzeba mieć determinację, mięśnie i gotowość do poważnego starcia. Słowa liderów opozycji ich zwolennicy rozumieją najwyraźniej zbyt dosłownie. J***ać PiS! Na latarni powywieszać wszystkich pisiorów! Ale to by trzeba było wywiesić kilka milionów ludzi. Nie brak opinii, że przyzwoleniem na taką agresje są skandaliczne słowa polityków opozycji, w tym samego Donalda Tuska. Już jeden Cyba wystarczy. Donald Tusk z tej tragedii sprzed lat, którą pamiętamy, bo ona boli w dalszym ciągu. Powinien też wyciągnąć jakieś wnioski wobec swojej własnej postawy. Bo tą agresywną postawą może kogoś skłonić do bardziej skrajnych zachowań. Komentatorzy zwracają uwagę, że Tusk, zamiast potępiać, tłumaczy wulgarne, pełne agresji i pogardy zachowania. Ludzie naprawdę są już wkurzeni tak, że nie chcą więcej używać kropek. Do tego dochodzą fałszywe oskarżenia wobec polskiego rządu, np. te dotyczące rzekomego polexitu. Polexit jest fake newsem, pomysłem opozycji na zwiększenie poparcia społecznego, na integracje swojego zaplecza. Przede wszystkim na jego rozszerzenie. Zapewniam państwa, że nie ma żadnych planów polexitu. Polexit nie istnieje. Istnieje za to chęć odzyskania za wszelką cenę władzy przez Donalda Tuska i jego zwolenników. Zamiast merytorycznej dyskusji, opozycja konsekwentnie wybiera znaną metodę: ulica i zagranica. Wypełniły swój dziennikarski obowiązek, płacąc za to ogromną cenę. Dziennikarki telewizji Biełsat Kaciaryna Andrejewa i Daria Czulcowa zostały nagrodzone tytułem Europejskiego Dziennikarza Roku podczas Prix Europa w Poczdamie. Ta nagroda to nie tylko osobiste zwycięstwo laureatek. Dziękujemy, że ryzykowałyście życie, by wykonywać swoją pracę. To nie był tylko kurtuazyjny zwrot wobec nagrodzonych dziennikarek. 28-letnia Kaciaryna Andrejewa i 23-letnia Daria Czulcowa nie mogły osobiście odebrać nagrody. Ktoś dzwoni do drzwi mieszkania, w którym się znajdujemy. Zostały skazane przez białoruski reżim na 2 lata kolonii karnej za prowadzenie relacji z protestu przeciwko sfałszowaniu wyników wyborów prezydenckich na Białorusi. Dziennikarki znajdują się w jednym z najgorszych więzień na Białorusi. Ja mam nadzieje, że jak najszybciej uda się to przekazać za kraty, że dziewczyny się o tym dowiedzą. Dla nich to będzie ogromne moralne wsparcie, że świat o nich pamięta. Nie tylko koledzy i najbliżsi, ale cały świat. Dziennikarki Biełsatu zostały nagrodzone na największym festiwalu dziennikarskim w Europie. Czy dwa lata spędzone w białoruskiej kolonii karnej to nie jest zbyt wysoka cena do zapłacenia za chęć poinformowania świata o tym, co dzieje się na ulicach Mińska? Czy było to tego warte? Nie umiemy na to odpowiedzieć. Jedyne, co możemy powiedzieć, to: dziękujemy. Nadający z Polski Biełsat, który jest częścią TVP, symbolizuje też walkę Białorusinów o demokrację i wolność słowa. Biełsat tworzony przez niezależnych białoruskich dziennikarzy stanowi część TVP. To jest część naszej misji publicznej, aby dotrzeć słowem tam, gdzie ta wolność jest ograniczana, jak chociażby się dzieje to pod reżimem Łukaszenki na Białorusi. Nagroda, którą otrzymały na Prix Europa, jest ważna nie tylko dla białoruskich dziennikarzy. To wszystko demonstruje ogromne wsparcie białoruskiego społeczeństwa i taki gest, że nie poddawajcie się, nie lękajcie się, my jesteśmy z wami. Każdego dnia przechadzały się tamtędy setki ludzi. Nieświadomych, że pod ich stopami znajduje się prawdziwy skarb z przełomu XIX i XX wieku. Natrafiono na niego podczas przebudowy nyskiego rynku i jego okolic. Niezwykłe znalezisko zbiegło się w czasie z Międzynarodowym Dniem Archeologii. Blisko tysiąc srebrnych monet, trochę złotej biżuterii i zegarki. Wszystko to kryło się pod ziemią w samym centrum Nysy. Ktoś z mieszkańców Nysy, który stąd wyjeżdzał w 1945 roku, ukrył i pewnie miał nadzieję to po krótkim czasie odzyskać. Niestety, przeleżało to aż do dzisiejszych czasów, no i nam się udało te przedmioty odnaleźć. Monety pochodzą z czasów Cesarstwa Niemieckiego i okresu III Rzeszy. Wojewódzki konserwator zabytków ma decydować o losach znaleziska. Mam nadzieję, że to pozostanie w Nysie, i w najbliższym czasie, może na najbliższą Noc Muzeów w maju, pokażemy ten skarb wszystkim. Ale podziwiać archeologiczne skarby nie trzeba czekać do maja. W Muzeum Narodowym Ziemi Przemyskiej zobaczyć można np. biżuterię z epoki brązu czy tysiącletnie ozdoby staromadziarskie. Biżuteria z grobów staromadziarskich jest wyjątkowa, i to wyjątkowa na skalę Polski, ponieważ w Przemyślu odkryto jedyne na tym terenie cmentarzysko ludności staromadziarkiej. Z historią, ale broni, zapoznać można się w Muzeum Wojska w Białymstoku. Na "Gościa Wiadomości" z napisami zapraszamy do kanału TVP Info. 