Mimo inflacji najważniejsze wskaźniki dotyczące gospodarki w Polsce lepsze niż w większości innych krajów w Unii Europejskiej. Za chwilę szczegóły. Jest 19.30, Michał Adamczyk, witam państwa i zapraszam na Wiadomości. Podjęliśmy decyzję o wcześniejszej wypłacie czternastej emerytury. Kolejne wsparcie dla seniorów już w sierpniu. Świadczenia są potrzebne, w szczególności dla starszych ludzi. Czasem się wydaje na lekarza, czasem się wydaje na jakieś wyjście z wnukami. Mocny głos Polski: Trzeba rozliczyć rosyjskich zbrodniarzy. Społeczność międzynarodowa ma obowiązek dołożyć wszelkich starań, aby pociągnąć Rosję do odpowiedzialności za wszystkie zbrodnie. Czekam sam z utęsknieniem na szybkie rozstrzygnięcie tej kwestii. Czy Politycy PO chcą wyciszyć aferę obyczajową? To jest próba ucięcia głowy sprawie. Polska z drugą najniższą stopą bezrobocia w Unii Europejskiej. Bez pracy w lipcu było poniżej 3% aktywnie poszukujących zatrudnienia. Według ekonomistów świetna sytuacja na rynku pracy to optymistyczny sygnał w związku z nadchodzącym spowolnieniem gospodarczym, które odczulibyśmy znacznie mocniej, mając wyższą stopę bezrobocia. 20 lat temu brak pracy był największym problemem Polaków. Najtrudniejszy okres, jaki mieliśmy, to był rok 2002, gdzie było ponad 184 tys. zarejestrowanych bezrobotnych i stopa bezrobocia w naszym województwie wynosiła ponad 29%. Od tego czasu na polskim rynku pracy zmieniło się prawie wszystko. Nie ma problemu z pracą. Dzisiaj każdy dodaje jakieś ogłoszenia, wybiera pracę, za kilka dni otrzymuje odpowiedź pozytywną. Mimo napływu uchodźców z Ukrainy, Polska ma drugą najniższą stopę bezrobocia w Unii Europejskiej. Bez pracy jest tylko 2,7% osób w wieku produkcyjnym, aktywnie poszukujących zatrudnienia. To o ponad połowę mniej niż średnio w Unii. Lepszy wynik mają tylko Czechy. Silny rynek pracy to jest zawsze taki amortyzator przed głębszym spowolnieniem. Które w całej globalnej gospodarce powoduje kryzys energetyczny i surowcowy wywołany przez Rosję. PKB Stanów Zjednoczonych spadł już dwa kwartały z rzędu, co wielu ekonomistów uznaje za tak zwaną techniczną recesję. Działające w Polsce sieci handlowe zapewniają, że w tych trudnych warunkach gospodarczych działają na rzecz stabilizacji cen. Staramy się maksymalnie ograniczyć nasze koszty operacyjne, po to żeby te ceny były na najniższym poziomie. Niesprzedana żywność z krótkim terminem przydatności do spożycia w większości przypadków nie marnuje się. Odbieramy pełnowartościową żywność, którą następnie przekazujemy albo potrzebującym osobom, albo też idzie ona do naszych stołówek, naszych jadłodajni. Cenowa ulga również na stacjach benzynowych Orlenu i Lotosu. Wczoraj, jeśli się nie mylę była 7,57, dzisiaj jest 7,33. Tankowałem nawet wczoraj, to zatankowałem za 7,45, no to jest znacząca różnica na litrze, no to naprawdę fajnie, fajnie. Właśnie teraz tak na szybko zauważyłem po drodze, rzuciła się cena w oczy i szybko zjeżdżałem na zatankowanie. Ceny paliw na stacjach Orlenu i Lotosu spadły o około 20 groszy na litrze dzień po formalnym połączeniu obu koncernów. To jest oczywiście z jednej strony pewnym symbolem, ale też ilustruje potencjał oszczędności, jaki daje ta fuzja. Orlen po fuzji z Lotosem będzie miał 250 miliardów złotych przychodów rocznie i zupełnie inną niż dotąd pozycję negocjacyjną przy zakupach ropy. Mamy zdecydowanie większe możliwości dokonywania sojuszy gospodarczych z dużym biznesem, bo to duży biznes międzynarodowy sprzedaje gaz i sprzedaje ropę. Jeśli ktoś tego nie zrozumie, jest zwykłym szkodnikiem. Połączenie dwóch skarbowych firm zajmujących się tą samą działalnością pomoże uniknąć płacenia dwa razy za to samo. Takie oszczędności powinny nadal przekładać się na obniżki cen paliw na stacjach należących do Orlenu. A więcej na ten temat w rozmowie z prezesem PKN Orlen Danielem Obajtkiem, który będzie Gościem Wiadomości. 25 sierpnia rozpocznie się wypłacanie tegorocznych czternastek. Wsparcie trafi do seniorów nieco wcześniej niż w ubiegłym roku. Resort rodziny zdecydował o przyspieszeniu wypłat dodatkowego świadczenia, aby w ten sposób ułatwić emerytom i rencistom przejście przez okres podwyższonej inflacji. Jaszczów w województwie lubelskim. To kolejne miejsce, gdzie właśnie został otwarty nowy dom seniora. Najbardziej cieszę się, obejrzawszy ten budynek, że jest sala ćwiczeń. Na to bardzo czekałam, już nawet wypróbowałam bieżnię. Będę między ludźmi w podobnym wieku jak ja. Dom "Senior Plus" to miejsce, gdzie osoby starsze mogą skorzystać z zajęć fitness albo z gier towarzyskich. W 2020 roku były rozdawane czeki, promesy Rządowego Funduszu Inwestycji Lokalnych. To część polityków śmiała się, że to tylko papieroczeki. Dzisiaj widzimy, że ten tekturowy czek zamienił się w bardzo realny budynek. Wspieranie seniorów to ważna rola państwa, zwłaszcza teraz, gdy wydarzenia na światowych rynkach windują ceny paliw i żywności. 25 sierpnia ruszą wypłaty czternastej emerytury. W ubiegłym roku świadczenie wypłacane było w czwartym kwartale. W tym roku podjęliśmy decyzję o wcześniejszej wypłacie czternastej emerytury ze względu na sytuację geopolityczną. Jeszcze kilka lat temu seniorzy nie tylko nie mogli liczyć na czternastki czy trzynastki, ale i coroczne waloryzacje były zmieniane w trudnej sytuacji seniorów. W efekcie jeszcze w 2015 roku minimalna emerytura wynosiła w Polsce nieco ponad 880 złotych. Dziś to ponad 1330 zł. Kiedyś nie było nas stać, żeby gdzieś pojechać. A teraz tego grosza się troszkę odłoży i można gdzieś skorzystać z jakiegoś wyjazdu. W przeciwieństwie do tamtego rządu to jest kolosalna różnica i w ogóle podejście jest takie całkiem inne. Różnicę w podejściach widać zwłaszcza teraz, gdy jest kryzys. Podczas poprzedniego kryzysu, tego po 2008 roku, ówczesny rząd PO-PSL zamroził wydatki budżetowe i oszczędzał na inwestycjach. Teraz politycy PO, chcący wrócić do władzy, proponują podobne mechanizmy. Zastanówmy się, czy okresowo nie ograniczyć wypływ pieniądza na rynek, czyli może jednak zawiesić czternastkę. Nie będą zawieszane, bo w tym trudnym czasie potrzebne jest wsparcie Polakom. PO oprócz cięcia pieniędzy dla seniorów proponuje także porzucenie dużych inwestycji, jak na przykład budowa Centralnego Portu Komunikacyjnego. Ja nie mam dzisiaj możliwości zablokowania tej inwestycji, ale tak czy inaczej pracujemy nad tym, żeby zrobić jak najszybszy audyt, aby wreszcie rozstrzygnąć, czy ona ma sens. Już teraz wracają poziomy ruchu lotniczego sprzed pandemii. Lada moment Port Chopina będzie wypełniony i będziemy tracić rynek dlatego, że nie mamy go jak obsłużyć. To, czy CPK, jak mówi Donald Tusk, ma sens, zależy z jakiego punktu widzenia. Z polskiego zapewne ma sens, bo duże lotnisko zabierze pasażerów na przykład niemieckim lotniskom. Z punktu widzenia Berlina CPK więc nie ma sensu. Pierwszy statek z ukraińskim zbożem wczoraj wypłynął z portu w Odessie i jest w drodze do Libanu. To przełom i szansa na uniknięcie globalnej klęski głodu, którą próbuje wywołać rosyjski dyktator Putin. Więcej o napiętej sytuacji na świecie - nie tylko wokół Ukrainy - w relacjach naszych reporterów. W Kijowie jest Agnieszka Jędrzejczak, w Waszyngtonie Rafał Stańczyk, a w Stambule Maksymilian Maszenda. Pierwsze pytanie właśnie do niego: czy statki z Ukrainy mogą bezpiecznie przepłynąć przez Morze Czarne? Jeśli chodzi o tę konkretną jednostkę, która wczoraj wypłynęła z portu w Odessie, wydaje się, że jest bezpieczna. Tak informują władze tureckie, które dodają, że prawdopodobnie tej nocy zacumuje w Stambule. To będzie ważna informacja, dlatego że, jeśli okaże się, że Rosja choć częściowo przestrzega tej umowy, którą zawarła z Ukrainą Turcją i ONZ, to z ukraińskich portów wypłyną kolejne jednostki. Ukraińskie wojska wyzwoliły 53 miejscowości w obwodzie chersońskim, na południu kraju. Na miejscu pracują saperzy, którzy rozminowują teren. Buczę i Kijów odwiedził dziś minister spraw zagranicznych i przewodniczący OBWE, prof. Zbigniew Rau. Co po spotkaniach i rozmowach w Kijowie mówił szef polskiej dyplomacji? Rau przyjechał jako szef polskiej dyplomacji i przewodniczący OBWE. Mówił o solidarności narodów i o tym, że wszystkie rosyjskie zbrodnie muszą zostać rozliczone. Spotkał się z prezydentem Ukrainy, od którego usłyszał, że Polska jest potężnym sąsiadem, z którego pomocą Ukraina będzie Mikołajów wciąż pod ostrzałem. Ostatniej nocy Rosjanie dwukrotnie ostrzelali miejscowość. Pociski spadły między innymi na akademik. Akademik jednego z uniwersytetów został całkowicie zniszczony wraz ze sklepami i kilkoma wysokimi budynkami. Nie ma ofiar, ale jest jedna osoba ranna - był stróżem w akademiku. To już 160. dzień rosyjskiej inwazji na Ukrainę. Trwają walki o Donbas. Sytuacja na polu bitwy znacznie się zmieniła w ciągu ostatniego dnia. W Donbasie w obwodzie charkowskim trwają zacięte walki. Trwają walki o południe naszego kraju. Ukraińska artyleria i wywiad zrobiły już wiele, aby zmniejszyć siłę ognia okupantów i jest to odczuwalne. Ukraińska artyleria jest skuteczna dzięki międzynarodowej pomocy, w tym Polski. Dziś do Ukrainy z delegacją Organizacji Bezpieczeństwa i Współpracy w Europie przyjechał szef polskiej dyplomacji - Zbigniew Rau. Odwiedził między innymi Buczę i Kijów. Społeczność międzynarodowa ma obowiązek dołożyć wszelkich starań, aby pociągnąć Rosję do odpowiedzialności za wszystkie zbrodnie, które popełniła na terytorium Ukrainy. Rozmowy dotyczyły między innymi wsparcia Polski dla Kijowa, a także przyszłości działań OBWE na terenie tego kraju. Rozmawialiśmy o współpracy pomiędzy Ukrainą a OBWE i jesteśmy zainteresowani szeregiem projektów, które OBWE może w dalszym ciągu realizować na Ukrainie. Wątek ukraiński został poruszony także na forum ONZ. Nasza wiadomość jest jasna. Potępiamy rosyjską agresję najmocniej jak się da. To musi się natychmiast skończyć, a siły moskiewskie muszą się wycofać. Wojna za naszą wschodnią granicą to wojna o bezpieczeństwo całego Starego Kontynentu - podkreślił w wywiadzie dla niemieckiego dziennika "Frankfurter Allgemeine Zeitung" prezydent Andrzej Duda. Swoją strefę wpływów na Tajwan już od lat chcą rozszerzyć Chiny. Teraz doszło do eskalacji konfliktu z powodu wizyty przewodniczącej Izby Reprezentantów Kongresu USA Nancy Pelosi, która przyleciała na Tajwan. Chiny podejmą stanowcze i zdecydowane kroki w celu ochrony naszej narodowej suwerenności i integralności terytorialnej. Oba kraje postawiły wojska w stan gotowości, a Stany Zjednoczone skierowały w okolice wyspy swoje lotniskowce. W tej chwili groźba realnego konfliktu nie istnieje, bo Chiny nie są gotowe do III wojny światowej, a taka możliwość byłaby, gdyby realnie Chiny próbowały zaatakować Tajwan. Wizyta Nancy Pelsoi to pierwsza wizyta wysokiego rangą urzędnika amerykańskiej administracji na Tajwanie od 25 lat. wolna. I właśnie teraz przenosimy się za ocean, do Waszyngtonu, gdzie jest Rafał Stańczyk. Jak w Stanach Zjednoczonych komentowana jest wizyta Nancy Pelosi w Tajpej i jak Amerykanie reagują na groźby Chińczyków? Biały Dom przekonuje, że w USA jest trójpodział władzy, a więc władza wykonawcza, prezydent, nie może dyktować władzy ustawodawczej tego, co ma robić. Ameryka popiera politykę jednych Chin. Jest nadzieja, że ta wizyta nie będzie traktowana jako pretekst do zaostrzenia relacji. Nancy Pelosi jest traktowana jako jastrząb w partii. Nie żyje lider Al-Kaidy Ajman Al-Zawahiri, jeden ze współorganizatorów ataku na World Trade Center. Po śmierci Osamy bin Ladena to właśnie Zawahiri objął przywództwo w Al-Kaidzie. O śmierci terrorysty poinformował w specjalnym oświadczeniu prezydent Stanów Zjednoczonych Joe Biden. Kłęby dymu nad Kabulem. To właśnie w stolicy Afganistanu zginął lider Al-Kaidy Ajman Al- Zawahiri. Sprawiedliwości stało się zadość. Tego przywódcy terrorystów już nie ma. Moja administracja będzie nadal uważnie monitorować i reagować na zagrożenia ze strony Al-Kaidy, skądkolwiek będą pochodzić. Pociski - wystrzelone najprawdopodobniej z drona - uderzyły, gdy Zawahiri wyszedł na balkon domu, w którym się ukrywał. Operacja likwidacji terrorysty była wynikiem wytężonej pracy wywiadu amerykańskiego. Jest to sygnał ze strony Stanów Zjednoczonych dla sojuszników, ale także dla organizacji terrorystycznych aktywnych na całym świecie, że Stany Zjednoczone w dalszym ciągu są w stanie sprawnie przeprowadzać operacje antyterrorystyczne. Ajman Al-Zawahiri był jednym z najbardziej poszukiwanych terrorystów na świecie. Za jego głowę wyznaczono nagrodę w wysokości 25 milionów dolarów. Przez wielu uważany za mózg Al-Kaidy. To właśnie on był jednym z organizatorów. Tych ataków na World Trade Center oraz Pentagon, w wyniku których zginęło prawie 3 tysiące osób. Był to największy zamach terrorystyczny w historii USA, który spowodował uruchomienie artykułu piątego. Po 11 września Ameryka rozpoczęła wojnę z terroryzmem. Kraje, które były zaangażowane we wspieranie terroryzmu, mogły spotykać się z uderzeniem ze strony USA. Mieliśmy inwazję na Afganistan i pozbawienie władzy talibów. A potem druga wojna w Zatoce Perskiej, czyli inwazja na Irak w 2003 roku. 2 maja 2011 roku amerykańskie siły specjalne zabiły przywódcę Al-Kaidy Osamę bin Ladena, który ukrywał się w Pakistanie. Później mieliśmy w kolejnych latach do czynienia z całą serią wyeliminowania nie tylko przywódców Al-Kaidy, ale także przywódców Państwa Islamskiego. Oglądają państwo główne wydanie Wiadomości. Zobaczmy, co jeszcze przed nami. Politykom Platformy Obywatelskiej przeszkadza polski patriotyzm? 79 lat temu w niemieckim obozie zagłady w Treblince wybuchł zbrojny bunt więźniów. Dziś przed pomnikiem w Treblince oddano hołd bohaterom bestialsko zamordowanym przez Niemców. W powstaniu wzięło udział około 800 osób, z czego blisko 200 zdołało uciec. Szacuje się, że do końca wojny doczekało nie więcej niż 100 osób. W ramach niemieckiej akcji "Reinhardt" - planu zagłady Żydów z okupowanej Polski - Niemcy wymordowali łącznie 2 miliony osób. "Człowiek, który nie ma ideałów, nie wie, co ze sobą zrobić" - to słowa jednego z powstańców warszawskich. Dla nich ideałem była wolność i niezależność, dlatego wiedzieli, co trzeba robić, by ją odzyskać. Mimo ogromnej przewagi przeciwnika poszli walczyć z Niemcami. Mimo upływu lat wciąż mają wiele energii i Polskę w sercach, co było widać podczas śpiewania (nie)zakazanych piosenek na placu Piłsudskiego. Czuwaj wiaro! Czuwaj, czuwaj, czuwaj! To była prawdziwa moc. "Czuwaj wiaro i wytężaj słuch..." Wspólnego śpiewu (nie)zakazanych piosenek. "Warszawskie dzieci, pójdziemy w bój..." Dziesiątki tysięcy ludzi z powstańcami i dla powstańców w Warszawie na placu Piłsudskiego. I blisko 2,5 miliona widzów przed telewizorami. Takiej atmosfery, jeżeli się tutaj nie jest, to nie jest się w stanie nikomu opowiedzieć. Wielkie poczucie wspólnoty i to takie pragnienie bycia razem właśnie w kontekście tego bohaterstwa i w kontekście poświecenia Ojczyźnie. Oni mimo upływu lat wciąż imponują swoją mocą. Ostatni powstańcy plac Piłsudskiego opuścili o północy. "Oto dziś dzień krwi i chwały, oby dniem wskrzeszenia był!" Wspólny śpiew powstańczych piosenek to niezwykły hołd dla bohaterów polskiej wolności. a Mokotowie w wieku 15 lat do powstania poszła moja mama. Z domu Modzelewska, potem Anna Kurska. Jako sanitariuszka Marta posługiwała przy Kazimierzowskiej 59 w szpitalu Sióstr Niepokalanek. To jest też taki motyw, w którym osobiście mogę jej w niebie gdzieś tam podziękować, tak jak i dziesiątkom tysiącom powstańców za ten heroizm, którego dokonali 78 lat temu. Wczoraj kolejną rocznicę wybuchu powstania warszawskiego w godzinę "W" uczczono w całej Polsce - od morza po Tatry. Dziś hołd powstańcom oddano w miejscu, gdzie 2 sierpnia zdobyli Redutę Polskiej Wytwórni Papierów Wartościowych. W kulminacji bojów o wytwórnię w końcu sierpnia załoga nasza liczyła około 600 ludzi. Dziś żyje już tylko dwóch - Juliusz Kulesza i Jerzy Pilchowski, który co roku na uroczystości przyjeżdża z Anglii. Oddajemy hołd każdemu, który wtedy miał odwagę stawić czoła niemieckiemu okupantowi. Profesor Maciej Kledzik przez ponad 40 lat gromadził archiwa dokumentujące historię powstania warszawskiego. W szczególności działania Zgrupowania AK "Bartkiewicz". Dziś swój prywatny zbiór przekazał do Archiwum Akt Nowych. Ból serca, ale jednocześnie radość, że inni będą mogli z tego korzystać. Jest to wielkie uzupełnienie zbiorów archiwalnych w wymiarze przede wszystkim tego, co się działo w Warszawie w Śródmieściu. A to już Zamek Królewski w Warszawie i XIII gala konkursu "Być Polakiem" - skierowany do dzieci i młodzieży szkół polonijnych na całym świecie oraz ich nauczycieli. List do uczestników skierowała marszałek Sejmu, Elżbieta Witek. Głęboko wierzę, że zgłębiając polską historię, tradycję, kulturę i współczesna rzeczywistość, umacniać będziecie autentyczną dumę ze swojej tożsamości. Z kolei w Ogrodach Królewskich i Arkadach Kubickiego za kilka dni początek trzynastego festiwalu Królewskie Arkady Sztuki. Bedzie wiele ciekawych rzeczy, zarówno dla dorosłych, jak i dla naszej młodszej części publiczności w każdą sobotę sierpnia. Szczegółowe informacje dotyczące programu wydarzenia na stronie internetowej Zamku Królewskiego. To były piękne obchody rocznicy wybuchu powstania warszawskiego. Marsz Powstania Warszawskiego, dziesiątki tysięcy ludzi na koncercie (NIE)zakazanych piosenek, setki tysięcy na ulicach w godzinę "W". Padło wiele słów podziękowań, słów oddających hołd powstańcom. Są jednak politycy, którzy nie chcieli odnieść się do rocznicy. Są też i tacy, którzy przy pomocy sądu chcą wstrzymać Marsz Powstania w przyszłości. To był wspaniały dzień w stolicy. Piękny hołd rodaków z całej Polski i z zagranicy dla bohaterów naszej wolności w 78. rocznicę wybuchu powstania warszawskiego. To było moim marzeniem, żeby pierwszego sierpnia przyjechać do Warszawy i w ten sposób oddać cześć tym wszystkim, którzy walczyli o wolność Warszawy, o wolność Polski. I udało się. Powstanie warszawskie to takie moje ulubione wydarzenie historyczne, bo pokazuje ogromna siłę, która drzemie w narodzie polskim. W Marszu Powstania Warszawskiego, który o godzinie 17.00 ruszył z Ronda Dmowskiego na Plac Krasińskich, wzięło udział co najmniej 30 tysięcy osób. Jednak tak piękne święto polskiego patriotyzmu nie wszystkim odpowiada. Marsz Powstania Warszawskiego próbował zablokować przy pomocy sędziów prezydent stolicy Rafał Trzaskowski, uchylając decyzję wojewody mazowieckiego, nadającą marszowi status imprezy cyklicznej. Można zaryzykować stwierdzenie, że Platforma Obywatelska przeszkadza w upamiętnianiu ważnych dla Polaków momentów historycznych. To Poznań, również pierwszego sierpnia. Prezydent tego miasta, od lat aktywny działacz PO, nie zezwolił na użycie syren dla uczczenia godziny "W". Oficjalnie, by nie budzić przykrych skojarzeń wśród ukraińskich uchodźców mieszkających w Poznaniu. Identyczna sytuacja w Sopocie. Myślę, że to względy polityczne, racjonalności w tym nie widzę. Ale przykład idzie z góry. Ich polityczny szef, przewodniczący PO, przez cały dzień uroczystości rocznicowych nie odniósł się w przestrzeni publicznej do tej niezwykłej daty. Donald Tusk nie oddał czci bohaterom, nie umieścił żadnego wpisu w mediach społecznościowych, z których tak chętnie korzysta. Zapytany dziś o to autor słów "polskość to nienormalność" tłumaczy się skromnością. Prawdziwym problemem jest dzisiaj nie to, że Tusk nie pchał się tak, jak niektórzy pisowscy politycy przed kamery, tylko stanął tak jak wszyscy warszawiacy o godzinie 17.00 na ulicy. Polityków było tam aż nadto. To naturalna kolej rzeczy - ironizują politycy prawicy. Ktoś, kto jest tak proniemiecki, jak Tusk... ...siłą rzeczy ma problem z gratulowaniem Polakom patriotyzmu. Potrafił mówić "dziękuję Niemcom" po niemiecku, potrafił mówić, że Niemcy, czy partia niemiecka jest błogosławieństwem dla Europy. Nie może takich słów powiedzieć, nie będąc w sprzeczności z samym sobą o powstaniu warszawskim. Znamienny pozostaje jednak fakt, że nawet wydarzenie, które scala naród w duchu patriotyzmu i narodowej tożsamości, jest używane przez polityków PO do dzielenia Polaków. A teraz w Wiadomościach ciąg dalszy afery o mobbing i molestowanie seksualne w Wojewódzkim Ośrodku Ruchu Drogowego w Gorzowie. Po nagłośnieniu sprawy przez dziennikarzy Zarząd Województwa Lubuskiego odwołuje ze stanowiska dyrektora WORD-u, mimo że kontrole nie doszukały się nieprawidłowości. Dlaczego zatem dyrektor zostaje zwolniony? Politycy lubuskiej PO długo milczeli na temat zarzutów o mobbing i molestowanie seksualne w ich środowisku. Dziś postanowili pozbyć się kompromitującego ich problemu. Zdecydowaliśmy się na posiedzeniu zarządu o odwołaniu dyrektora ośrodka Jarosława Śliwińskiego i powierzenie obowiązków innej osobie. Jarosław Śliwiński - do niedawna działacz Platformy Obywatelskiej - był szefem gorzowskiego ośrodka ruchu drogowego, którego pracę nadzorują samorządowcy z Platformy Obywatelskiej. Jedna z byłych podwładnych Śliwińskiego oskarża go o mobbing i molestowanie seksualne. Za każdym razem był podtekst seksualny, nie było tego powiedziane wprost. W momencie kiedy kończyła się umowa w grudniu, było to już powiedziane wprost. Praca za seks. Kobieta odmówiła i trafiła na bruk. Afera dotarła na sam szczyt władzy w PO. Poseł Kierwiński unika odpowiedzi na pytanie, czy o aferze poinformował przewodniczącego PO. Dlaczego nie chce pan z nami rozmawiać? Bo jesteście funkcjonariuszami PiS i kłamiecie. Sam Donald Tusk zapytany o to, jakie kroki podjął, żeby wyjaśnić aferę obyczajową w swojej partii, odpowiada: Sprawa jest badana przez prokuraturę. Czekam sam z utęsknieniem na szybkie rozstrzygnięcie tej kwestii. Poszkodowana kobieta mówi wprost, że choć prosiła o pomoc, to w Platformie Obywatelskiej nikt nie zajął się jej dramatem. Nikt nie zadzwonił, nikt nie zainteresował, nikt nic nie robił. Cisza po prostu i ta cisza jest najgorsza, cisza zawsze boli. Właśnie chęcią wyciszenia tej bulwersującej afery komentatorzy tłumaczą odwołanie dyrektora gorzowskiego ośrodka ruchu drogowego. Ucięcia głowy sprawie. Mamy do czynienia z poważnymi oskarżeniami, które kieruje osoba z imienia i nazwiska. To nie jest żaden anonim. Dziennikarze "Gazety Lubuskiej", która jako pierwsza opisała aferę, zwracają uwagę, że dyrektor Śliwiński stracił stanowisko, choć zdaniem samorządowców z Platformy Obywatelskiej jest niewinny. Zarzuty o mobbing nie znalazły potwierdzenia w dowodach i faktach. To domniemana ofiara ma obowiązek udowodnić mobbing. Pani Szypiórkowska nie przedstawiła nam takich dowodów. Pytam więc, dlaczego pan dyrektor jest odwołany. Za niewinność, za to, że wszystko jest w porządku? Przedziwna praktyka PO. W Lubuskiem można usłyszeć, że obrona dyrektora Śliwińskiego przez polityków PO to realizacja tak zwanej doktryny Neumanna. Jarosław Śliwiński już zażądał od kobiety, która twierdzi, że była przez niego molestowana, przeprosin oraz 20 tysięcy złotych. Wcześniej samorządowcy z PO sugerowali, że redaktor naczelny "Gazety Lubuskiej" powinien zwolnić dziennikarza, który opisał aferę obyczajową. Państwowa Komisja ds. Pedofilii przedstawiła drugi raport z wynikami prac za ostatni rok. Łącznie przebadano 513 przypadków. Ponad 300 zgłoszeń to sprawy nowe. Przez ostatni rok Komisja przekazała do prokuratury 96 zawiadomień o możliwości popełnienia przestępstwa. Z raportu wynika, że w ponad 120 sprawach sprawcami były osoby niespokrewnione z ofiarą. Ponad 1/3 przypadków dotyczyła czynów popełnionych w rodzinie - w większości za ich winowajcę uznano rodzica. W przypadku 57 spraw jako sprawcę wskazano osobę duchowną. W raporcie omówiono także kwestie wsparcia dla osób pokrzywdzonych oraz obecność komisji w postępowaniach sądowych na prawach oskarżyciela posiłkowego. Wracają upały. I to te rekordowe. Pogoda sprzyja tym, którzy teraz rozpoczynają wakacje. By cieszyć się nimi w pełni, zawsze na pierwszym miejscu stawiajmy na bezpieczeństwo - zwłaszcza nad wodą. Służby przypominają o żelaznych zasadach, a Rządowe Centrum Bezpieczeństwa ku przestrodze podaje nowe dane. Od początku sezonu utonęło już 211 osób. W Zakopanem wakacyjny sezon w pełni. Przyjechaliśmy na dwa tygodnie i odpoczywamy. Jesteśmy bardzo zadowoleni. Przez ostatni tydzień padało, a przywieźliśmy pogodę. A będzie tylko cieplej. Bo nad Polskę znów wracają tropikalne upały. A ma pani jakieś sposoby, żeby przetrwać upały? Nie, po prostu będzie gorąco i tyle. Nawet bardzo gorąco. W całej Polsce od jutra około 30 stopni. Najcieplej na zachodzie. Instytut meteorologii wydał ostrzeżenia 2. stopnia od Gdańska po Wrocław. Słupki rtęci dobiją nawet do 36 stopni. Damy radę, już były takie, więc sobie poradzimy. Każdy się cieszy - są wakacje - ale te temperatury to nie na nasz klimat. Dlatego do głowy przychodzi jedno. Woda przede wszystkim. Dużo się chłodzić, pić, wchodzić do wody i myślę, że upały wtedy przetrwamy. Pod warunkiem, że zadbamy o własne bezpieczeństwo. Tylko w pierwszy weekend lipca z żywiołem przegrało 15 osób. Do końca miesiąca ta liczba wzrosła trzykrotnie. W czerwcu utonęło aż 87 osób. Najwięcej wypadków i utonięć jest nad jeziorem. Swoje siły przeceniamy także nad morzem. Pierwsze dwa tygodnie lipca to czarna seria nad Bałtykiem. Pamiętajmy, że woda to żywioł, który nie wybacza błędów i każde potknięcie może skończyć się tragedią, a ludzie umierają w wodzie po cichu. Gdy znikają pod powierzchnią wody, pomoc najczęściej przychodzi za późno. Ale wiele tragedii można unikać. Picie alkoholu - najczęściej ludzie przychodzą, lubią sobie wypić nad wodą w wakacje. To jest po prostu niebezpieczne. Zróbmy więc wszystko, by było. I cieszmy się piękną, sierpniową pogodą. NA GOŚCIA WIADOMOŚCI Z NAPISAMI ZAPRASZAMY DO TVP INFO. 