Koniec gehenny lokatorów nękanych przez mafie reprywatyzacyjne. Prezydent podpisał nowelizację ustawy. Dobry wieczór, Edyta Lewandowska, witam państwa i zapraszam na Wiadomości. A oto co dziś w programie. Przełomowa ustawa z podpisem prezydenta. Koniec złodziejskiej reprywatyzacji. Trzeba przejść samemu, żeby zrozumieć, jak można zniszczyć człowiekowi życie. Przeżyliśmy taką traumę: 4 lata byliśmy nękani, szykanowani, ubliżano nam, ja byłam pobita. Jestem dumny, że wreszcie ktoś jest u władzy, ktoś, komu zależy na tym. Polska wzmacnia suwerenność Europy Środkowo-Wschodniej. Robi wrażenie i to powinno być już dawno, dawno. Jestem zachwycona. Coś pięknego. Niezwykły Festiwal Muzyki Chrześcijańskiej "Jasna Strona Mocy" tylko w TVP. Prezydent Andrzej Duda podpisał nowelizację Kodeksu postępowania administracyjnego. To przełomowe przepisy, które na zawsze wyeliminują przypadki dzikiej reprywatyzacji, jaka miała miejsce w Warszawie. Niektórzy za prawo do atrakcyjnej kamienicy zapłacili 50 złotych. Inni reprezentowali rzekomo 130-letnią osobę. Tak przez lata wyglądała złodziejska reprywatyzacja w Warszawie. Teraz ta patologia się skończy. Taki będzie efekt wejścia w życie nowelizacji Kodeksu postępowania administracyjnego. Uchwalenie tej ustawy oznacza, że kończy się bardzo brzydki rozdział w historii Polski, dotyczący reprywatyzacji. Podpisana przez prezydenta ustawa zakłada, że po upływie 30 lat od wydania decyzji administracyjnej nie będzie można jej zakwestionować. Ale prawowici właściciele wciąż będą mogli dochodzić odszkodowania przed sądem cywilnym. Nie będzie już możliwa dzika reprywatyzacja, czyli reprywatyzacja, która się praktycznie opiera na samych przesłankach, reprywatyzacja, która zakłada oddawanie budynków wraz z lokatorami. To już będzie całkowicie niemożliwe. Przez lata Warszawa była atrakcyjnym miejscem dla mafii handlujących roszczeniami. Ludzie z dnia na dzień byli wyrzucani z mieszkań albo otrzymywali skokowy wzrost opłat. Po przejęciu atrakcyjnych nieruchomości, przerabiano je na drogie apartamenty. To jest nie do opisania. To trzeba przejść samemu, żeby zrozumieć, jak można zniszczyć człowiekowi życie i za co. Przeżyliśmy taką traumę: 4 lata byliśmy nękani, szykanowani, ubliżano nam, ja byłam pobita. Osobiście mnie pobiła właścicielka. Nowelizacja przepisów budziła sprzeciw Izraela, który obawiał się, że przepisy uniemożliwią zwrot mienia żydowskiego. Ale podobny problem już w latach 90. rozwiązały inne państwa. To jest bardzo szczęśliwy dzień dla wszystkich ruchów lokatorskich, miejskich. Ja osobiście walczyłem o tę ustawę od 8 lat. To jest ogromna ulga dla dziesiątek tysięcy mieszkańców Warszawy, ale nie tylko. Przez lata wyrzucanie ludzi z mieszkań odbywało się za wiedzą władz Warszawy. Dopiero powstanie komisji weryfikacyjnej spowolniło ten proces. Teraz problem złodziejskiej reprywatyzacji zniknie całkowicie. Prezydent Andrzej Duda wręczył dymisję Jarosławowi Gowinowi. O jego odwołanie z funkcji wicepremiera i ministra zwrócił się premier. Rzecznik rządu wyjaśniał, że Jarosław Gowin i członkowie Porozumienia "w niewystarczającym tempie" pracowali nad programem Polski Ład. Sam Gowin już znalazł pocieszenie u samorządowców związanych z PO. Gorzkie spotkanie u prezydenta. Andrzej Duda przypomniał Jarosławowi Gowinowi, że blisko 6 lat współpracował z nim jako wicepremierem przy tworzeniu programów wspierających polskie rodziny. Proszę wybaczyć panie premierze, ale nie będzie spotkania jak zawsze w cztery oczy, które miało miejsce do tej pory. Mam dzisiaj bardzo ważne sprawy. Mocne słowa prezydenta można traktować w kategoriach oceny decyzji Jarosława Gowina, który w pewnym momencie przestał popierać realizację programu Zjednoczonej Prawicy. Dlatego prezydent będzie się teraz uważnie przyglądał działalności politycznej Gowina, bo jak mówił, nie wie, czy dymisję odbiera człowiek, który nadal chce realizować dobry program dla Polski. Czy też stoi przede mną ktoś, kto postanowił zmienić front i pójść dalej w polityce z kimś innym. Jest to dla mnie bardzo przykra sytuacja. Jarosław Gowin został zdymisjonowany przez prezydenta na wniosek premiera. Powodem było opóźnianie przez resort Gowina prac nad ustawami wchodzącymi w skład rządowego programu Polski Ład. To podważanie działań widać chociażby przez niewystarczające tempo prac nad tymi ustawami, które bezpośrednio podlegają pod resort Gowina. Mówimy tutaj o ustawie o gwarancji wkładu własnego. Polski Ład to program reform, wprowadzający m.in. możliwość budowy bez pozwolenia domu do 70 m2 czy korzystne zmiany podatkowe. Polski Ład, który obniża bardzo wyraźnie, albo likwiduje podatki ponad 18 mln Polaków, on spowoduje kolejny impuls konsumpcyjny. Tym bardziej zaskakująca była wolta, którą wykonał Jarosław Gowin. Nie może być w rządzie minister, szczególnie wicepremier, który kontestuje podstawowe założenia najważniejszej reformy czy najważniejszych założeń zmiany naszej gospodarki. Wyjście Jarosława Gowina z koalicji rządowej wcale nie zmieniło układu sił w Sejmie. Zjednoczoną Prawicę nadal tworzą politycy PiS, Solidarnej Polski i Partii Republikańskiej. Zjednoczona Prawica ma większość, mimo odejścia Gowina, bo ostatnie głosowanie to pokazało, ale jest to większość nieznaczna, więc wydaje się, że najbliższe tygodnie to rozstrzygną, czy da się ją ustabilizować. Jest to o tyle prawdopodobne, że większość posłów Porozumienia deklaruje, że wciąż będzie popierać rząd. W niektórych przypadkach PiS może liczyć także na 3 posłów Kukiz'15 i pojedynczych posłów niezrzeszonych. Wygląda na to, że Jarosław Gowin też już znalazł swoje nowe miejsce w polityce. Wczoraj spotkał się z samorządowcami z Trójmiasta powiązanymi z PO. Chociaż Święto Wojska Polskiego wypada jutro, już dziś w całej Polsce rozpoczęło się świętowanie. W całym kraju od rana trwały różne uroczystości, rekonstrukcje bitew i pikniki rodzinne pod hasłem "Zostań żołnierzem RP". Złożeniem kwiatów przed pomnikiem marszałka Józefa Piłsudskiego minister obrony narodowej zainaugurował obchody Święta Wojska Polskiego. Wkrótce potem wręczył odznaczenia m.in. żołnierzom bohaterom, którzy ratowali ludzkie życie. Dziś miałem też zaszczyt wręczyć patenty oficerskie najbliższym dwóch żołnierzy, żołnierzy niezłomnych, żołnierzy wyklętych. Tadeusz Przewoźnik, ps. Kuba, i Tadeusz Radwański, ps. Kostek, zostali dziś pośmiertnie oficerami Wojska Polskiego. Mimo że się ujawnił, zawsze jego maksymą było "Bóg, honor i ojczyzna". Po trupie Polski musi przejść, czerwone niósł sztandary... Specjalna uroczysta msza święta dziękczynna za Cud nad Wisłą została odprawiona we dworze w Gałkach. W sposób szczególny przemawia każdy kawałek tej ziemi. Nie tylko dlatego, że upłynęły lata, ale dlatego, że są tacy pośród nas, którzy po prostu o to dbają. W Krakowie uroczyście odsłonięto pomnik Pala Telekiego, dwukrotnego premiera Węgier i wielkiego przyjaciela Polski. Swoje oddanie Polsce udowodnił w 1920 roku i podczas wybuchu II wojny światowej. Świnoujście też już dziś świętuje. Marynarze z 8. Flotylli Obrony Wybrzeża zorganizowali mnóstwo patriotycznych atrakcji. Już tu zwiedziliśmy. Czołgi, armaty, haubice, pięknie! Zaskoczeni jesteśmy tym ogromem, rozmachem. Jesteśmy tutaj na wakacjach, więc jesteśmy pierwszy raz akurat. I mamy możliwość tego oglądnięcia. Muzeum Józefa Piłsudskiego w Sulejówku prezentuje od dziś wszystkie zgromadzone pamiątki związane z Cudem nad Wisłą. Dziś i jutro zaprasza na dziedziniec, gdzie możemy obejrzeć starą i nową broń Wojska Polskiego. Tutaj na placu można zobaczyć najnowszy wóz pancerny Wojska Polskiego. To jest akurat moździerz RAK, ale na wystawie pod ziemią, tutaj dokładnie pod nami można zobaczyć pierwszy polski samochód pancerny. I to, co chłopcy lubią najbardziej. W Sulejówku można potrzymać prawdziwy karabin. Za bardzo to ja się tak nie znam bo jestem takim nowicjuszem pod względem tych nazw, ale już się znam pod względem tych karabinów trochę. A jest czym się pobawić... Tutaj mamy karabin PK-M 7,62 mm z celownikiem PCS5 Garbo. Do tego też mamy Mini-Beryla typu C. W apelu poległych wziął udział prezydent Andrzej Duda. Przychodzimy na cmentarz po to, aby oddać im hołd. Wszystkim tym, którzy polegli. Tym, którzy przeżyli, a potem pomarli. Bo wszyscy oni dzisiaj już odeszli. Centralne obchody Święta Wojska Polskiego i 101. rocznicy Cudu nad Wisłą jutro. Wszelkie towarzyszące atrakcje noszą hasło "Zostań żołnierzem RP". Centralne obchody odbywają się 15 sierpnia na Placu Marszałka Józefa Piłsudskiego w Warszawie. Na każdym pikniku będzie można spotkać żołnierzy każdego rodzaju Sił Zbrojnych, którzy będą mogli opowiedzieć o służbie wojskowej, o misjach. A przekonani będą mogli zasilić szeregi polskiej armii. Oglądają państwo główne wydanie Wiadomości. Zobaczmy, co jeszcze przed nami. Nie żyje arcybiskup Henryk Hoser. Hejt i nienawiść programem totalnej opozycji. Jak podaje resort zdrowia, w ciągu ostatnich 24 godzin odnotowano 211 nowych i potwierdzonych zakażeń koronawirusem. Z powodu COVID-19 nie zmarła żadna osoba, jednak z powodu współistnienia COVID-19 z innymi schorzeniami dwie osoby zmarły. Namawiamy do szczepienia. 18 mln zaszczepionych to zbyt mało, by czuć się bezpiecznie przed 4. falą COVID-19. Szczepienia to na razie jedyna skuteczna broń przeciwko pandemii - alarmują lekarze i eksperci. Ministerstwo Zdrowia przekazało również, że w Polsce od piątku dzieci i młodzież w wieku od 12 do 18 lat będą mogły zaszczepić się preparatem firmy Moderna. Pod koniec lipca Europejska Agencja Leków dopuściła go do użytku. Wcześniej taka możliwość występowała tylko w przypadku Pfizera. Wczoraj wieczorem w Szpitalu Klinicznym MSWiA w Warszawie zmarł arcybiskup Henryk Hoser. Był to człowiek niezwykłej wiedzy, skromności i wiary - tak wspominany jest były biskup warszawsko-praski, którego dewizą były słowa: "Bóg jest większy". Duchowny miał 78 lat. Ksiądz arcybiskup Henryk Hoser. Pallotyn. Filozof. Teolog. Misjonarz. Lekarz. Będąc lekarzem, wstąpił do seminarium. Zapragnął oddać się ludziom w krajach misyjnych, ubogich, w Afryce. Ponad 20 lat spędził w Rwandzie, pełniąc tam wiele ważnych funkcji. Był m.in. animatorem duszpasterstwa rodzinnego, założycielem ośrodka medyczno-socjalnego w stolicy - Kigali oraz wizytatorem mianowanym przez Stolicę Apostolską. Swoją osobowością wiele dobrego wprowadzał, dobrego ducha dawał. Od 2008 roku przez 9 lat kierował diecezją warszawsko-praską. Do dziś wspominają go wierni. Odszedł bardzo dobry pasterz. Był człowiekiem naprawdę wielkiej pracy i człowiekiem bardzo wierzącym. Niesamowita miłość z niego emanowała, taka mądrość. On potrafił w kilku prostych słowach skwitować każdą wypowiedź tak celnie, że po prostu szczęki opadały. W ostatnich latach arcybiskup Henryk Hoser został specjalnym wysłannikiem papieża Franciszka do Medjugorie. Był wielkim piewcą pokoju. W jednym z wywiadów podkreślał: Pokój jest treścią modlitwy Kościoła. W każdej mszy świętej, przed komunią świętą, jest modlitwa o pokój i przypominamy słowa Jezusa: "pokój wam zostawiam, pokój mój wam daję, nie tak, jak daje świat, ale ja wam daję" i tego pokoju wszystkim życzę, żeby zagościł w naszych sercach i wówczas zagości również w relacjach, jakie mamy. Odejście księdza arcybiskupa Henryka Hosera do Domu Ojca to dla Polski i Kościoła duża strata. Będzie brakowało tego mądrego kapłana o wielkiej wiedzy i sile ducha. Wieczne odpoczywanie racz mu dać Panie. Przez ostatnie 4 miesiące swojego przyjaciela regularnie odwiedzał pallotyn Zenon Hanas. Mogłem towarzyszyć księdzu arcybiskupowi w jego chorobie, która była spowodowana COVID-19 i później te powikłania, one sprawiły, że jego organizm, a szczególnie serce, już na końcu były bardzo słabe. Do końca w pełnej świadomości zainteresowania światem, tym, co się dzieje wokół niego. To jest postać, która bardzo dużo wniosła do polskiego Kościoła i dzisiaj, kiedy żegnamy biskupa Henryka, to na pewno jego miejsca nikt nie zastąpi. Msza święta pogrzebowa odbędzie się w piątek o 12.00 w bazylice katedralnej św. Michała Archanioła i św. Floriana Męczennika w Warszawie. Mija 80. rocznica bohaterskiej śmierci ojca Maksymiliana Marii Kolbego. Franciszkanin zginął 14 sierpnia 1941 w niemieckim obozie zagłady Auschwitz, oddając życie za innego człowieka. Niemiecki obóz zagłady KL Auschwitz. 80 lat temu był świadkiem heroicznej śmierci polskiego zakonnika. 14 sierpnia 1941 roku z rąk niemieckich oprawców zginął tu święty Maksymilian Maria Kolbe. Został bestialsko zamordowany zastrzykiem w serce. Franciszkanin wybrał pewną śmierć, stawiając się w celi głodu w miejsce Franciszka Gajowniczka. Człowieka, który był mu obcy, a z którym dzielił obozową codzienność. Jedną z 10 osób skazanych na śmierć w odwecie za ucieczkę jednego z więźniów. Moja pierwsza myśl była taka: no tak, ja będę żył, ale przecież inny kolega idzie za mnie na tę śmierć. Ale zakonnik nie miał żadnych wątpliwości. Wiedział, że tak trzeba. Tłumacząc to, jak wspominał później jeden ze świadków tamtych wydarzeń, tym, że skazany na śmierć współwięzień ma żonę i dzieci. Ojciec Maksymilian Kolbe odniósł duchowe zwycięstwo, podobne do zwycięstwa samego Chrystusa, oddając się dobrowolnie na śmierć. Maksymilian Maria Kolbe. Urodził się w 1894 roku, w Zduńskiej Woli w Łódzkiem. Kiedy miał 23 lata, wstąpił do zakonu franciszkanów. Studiował w Krakowie i w Rzymie. Pod koniec lat XX w podwarszawskim Niepokalanowie założył klasztor, który przed wojną był najliczniejszym na świecie. Równolegle prowadził działalność wydawniczą. Zaczęły się ukazywać słynne tytuły: "Rycerz Niepokalanej" i "Mały Dziennik". Uruchamiał nawet przed II wojną światową własne radio. Jak by wojna nie wybuchła, to wszystko wskazuje na to, że Niepokalanów nadawałby stałą audycję, ponieważ próby odbyły się przed II wojną światową. W 1941 roku ojciec Kolbe wraz z 4 innymi zakonnikami z Niepokalanowa trafił na Pawiak. Niemcy oskarżyli ich o prowadzenie nielegalnego seminarium duchownego. Podczas przesłuchań franciszkanin był bity i kopany. Trafił do Auschwitz, gdzie zmarł śmiercią męczeńską. Afgańscy talibowie zajęli kolejne tereny i szybko zbliżają się do stolicy kraju - Kabulu. Ofensywa jest następstwem decyzji Stanów Zjednoczonych i NATO o wycofaniu się z Afganistanu. Zdobycie przez talibów prowincji Logar oznacza, że islamscy radykałowie są już 45 km od afgańskiej stolicy. Niepokojące są też doniesienia, że talibowie przechwycili kilka baz, w których znajdowały się składy amerykańskiej broni, a nawet helikoptery i pojazdy opancerzone. A na tym nagraniu słychać mudżahedina, który pokazuje zdobyty śmigłowiec. To jest lotnisko Shindand, a to jest helikopter. Może mieć jakieś uszkodzenia, ale jak Bóg da, zostanie naprawiony. Mudżahedini są tutaj i zajęli wszystko. W związku z sytuacją wiele krajów zamyka swoje ambasady i ewakuuje dyplomatów. Taką decyzję podjęły m.in. Stany Zjednoczone, Kanada, Norwegia, czy Ukraina. Jest bardzo niebezpiecznie, w mieście i poza nim. Mieszkam tu od 18 lat i chcę, żeby to się skończyło, chcę pokoju. Na koniec się nie zanosi. By pomóc wywieźć z Afganistanu swoich urzędników, Amerykanie wysłali do Kabulu 3 tys. żołnierzy. Czyli 2 bataliony marines i batalion piechoty. Amerykanie przerzucają też batalion z Karoliny Północnej do Kuwejtu. Razem z ofensywą talibów rośnie fala uciekinierów. Według ONZ już 400 tys. Afgańczyków opuściło swoje miasta. Z kraju chcą się wydostać m.in. tłumacze, którzy pracowali dla wojsk NATO. Teraz grozi im śmierć z rąk talibów. Służyliśmy w amerykańskiej armii i dla sił koalicyjnych. Muszą się o nas zatroszczyć. Teraz my potrzebujemy pomocy. Amerykanie mieli zwrócić się do kilku krajów, w tym Albanii i Kosowa, o przyjęcie afgańskich uchodźców. Prezydent Afganistanu w telewizyjnym wystąpieniu zaapelował do Afgańczyków o mobilizację i przeciwstawianie się talibom. Wiem, że obawiacie się o swoją teraźniejszość i przyszłość. Zapewniam was, że jako prezydent skupiam się na tym, by zapobiec dalszej destabilizacji, przemocy i konieczności opuszczania przez was domów. To moja historyczna odpowiedzialność. Kiedy w 1996 roku ekstremiści wkroczyli do Kabulu, natychmiast przeprowadzili publiczną egzekucję prezydenta Nadżibullaha. Zabronili kobietom pracy, dziewczynki nie mogły chodzić do szkół. Kamieniowanie czy amputacje jako forma kary stały się normą w państwie talibów. Rozpoczęło się pogłębianie kanału przez Mierzeję Wiślaną. Jej przekop to strategiczna inwestycja, która pozwoli uniezależnić dostęp do Zalewu Wiślanego od Rosjan. Polska wykorzystuje swój potencjał gospodarczy, by zapewnić bezpieczeństwo sobie i sąsiadom, podczas gdy przywódcy Zachodniej Europy dogadują się z Władimirem Putinem. Przekop Mierzei Wiślanej - rozpoczęło się już pogłębianie kanału, zamknięto obwód sztucznej wyspy, powstała stalowa konstrukcja drugiego mostu. Jedna z trafniejszych inwestycji w ostatnich latach, jeśli nie najtrafniejsza. Robi wrażenie i to powinno być już dawno, dawno. Kanał umożliwi dostanie się z Bałtyku na Zalew Wiślany bez przepływania przez terytorium Rosji. Jestem dumny, że wreszcie ktoś jest u władzy, ktoś, komu zależy na tym. Wręcz nie mogę uwierzyć, jak można podchodzić do takiej inwestycji sceptycznie bądź wbrew naszym polskim interesom. Takie inwestycje nie tylko mają znaczenie strategiczne, ale napędzają też polską gospodarkę. W II kwartale PKB Polski wzrósł o blisko 11% w ujęciu rocznym, czyli najmocniej w historii. To oznacza, że już odrobiliśmy pandemiczne straty, podczas gdy w strefie euro uda się to dopiero na przełomie tego i następnego roku. Festiwal odbywa się w powiecie garwolińskim. Panie mogą się łatwo zorganizować. Próbując wzmocnić ożywienie gospodarcze, Niemcy są gotowi na prowadzenie biznesu z Rosjanami. I nie zważają przy tym ani na łamanie przez Putina prawa międzynarodowego, ani praw człowieka. Za tydzień do Moskwy pojedzie Angela Merkel. Dopiero po rozmowach z Władimirem Putinem niemiecka kanclerz pojawi się na Ukrainie z wcześniej planowaną wizytą. Rozmawianie o interesach Ukrainy przede wszystkim z Rosją, a potem zakomunikowanie w Kijowie pewnej decyzji czy uzgodnień, które zapadają na innych, czy na wyższych szczeblach. Takie stawianie sprawy przez przywódców największych światowych mocarstw zaczyna być normą. Prezydent Stanów Zjednoczonych zdecydował o zniesieniu sankcji wobec budowniczych gazociągu Nord Stream 2 tylko w porozumieniu z Niemcami, a bez konsultacji z Ukrainą, Polską i państwami bałtyckimi. Także Niemcy i Francuzi zdecydowali się ocieplać relacje z Kremlem na własną rękę, choć taka próba została zablokowana na forum unijnym. Nie możemy akceptować tego typu ustaleń ponad naszymi głowami z mocarstwem ewidentnie agresywnym, jakim jest Rosja, i rewizjonistycznym, dążącym do zmiany, i to zmiany siłą, granic w Europie. To grozi po prostu masową śmiercią obywateli naszych państw. Przywódcy państw Europy Środkowo-Wschodniej zdają sobie z tego sprawę i dlatego dążą do zacieśnienia współpracy w regionie. 23 i 24 sierpnia prezydent Andrzej Duda w Kijowie weźmie udział w szczycie Platformy Krymskiej i obchodach Dnia Niepodległości Ukrainy. Z Kijowa niedawno wrócił prezes Orlenu, który rozmawiał z przedstawicielami tamtejszego rządu i biznesu. Jak informuje portal BiznesAlert, Ukraina stanęła przed groźbą niedoborów oleju napędowego z Rosji, a Orlen oferuje stabilne dostawy. Możemy być alternatywą w zakresie czy to paliw gazowych, czy to paliw naftowych, jeżeli chodzi o potencjalne źródła dostaw. Wsparcie może popłynąć przez Polskę, gdyby Rosjanie zakręcili Ukrainie kurek z gazem. Nord Stream 2 pozwoli im na to bez przerywania przesyłu na Zachód. Mówią o szacunku i tolerancji, a sami gardzą i hejtują - politycy opozycji posuwają się coraz dalej, aby pobudzić swoich zwolenników do walki z rządem Zjednoczonej Prawicy. Mogę takiego słowa użyć? Sku***syństwo. Sprzedajna k**wa no i tyle. Nie, to nie jest kolejny internetowy patostream. To oficjalny spot Platformy Obywatelskiej, atakujący Pawła Kukiza. Zwolennicy totalnej opozycji wyraźnie biorą przykład z polityków PO. Kukiz jest albo kompletnym durniem, który nie rozumie, co się dzieje, albo sprzedajną szmatą. Potem Sikorski wulgaryzmów używa także w Internecie - atakując jeden z portali. Zamiast potępić, polityka PO bronią jego sojusznicy. Natomiast bardzo często, mówiąc np. szmata, po prostu posługują się tym, jak sobie sam pan Paweł Kukiz życzył, żeby o nim mówić. I sami grożą Pawłowi Kukizowi. Nie ma tam miejsca i jego koniec jest już również przesądzony. Hejt i ataki na Pawła Kukiza, który poparł nowelizację ustawy medialnej, są całkowicie nieuzasadnione, bo założyciel Kukiz'15 od początku swojej kariery politycznej zapowiadał repolonizację mediów. Tak o TVN mówił w 2015 roku... Przebiliście swoje wcześniejsze wzory, przebiliście komunistów. Jesteście mistrzami manipulacji, w 80% kupieni przez zagranicę. Jesteście straszni. Jednak to nie przeszkadza politykom opozycji w napędzaniu spirali nienawiści. SZŁAPKA: Krzyczcie wszyscy, po co tu przyszliście! LUDZIE: J**ać PiS! J**ać PiS! Którzy są coraz bardziej agresywni. I zapowiadają kolejne ataki. Wywieziemy ich na śmietnik. Moi drodzy, to już jest czas, w którym należy przejść do czynów. Coraz głośniej słychać głosy mówiące, że za nową fale hejtu, nienawiści i agresji w polskiej przestrzeni publicznej odpowiedzialny jest Donald Tusk, który mówi otwarcie, że chce zdobyć władzę, grając na emocjach Polaków. Wychodzimy na pole, żeby się bić z tym złem. To jest plan od powrotu Donalda Tuska, to realizacja konsekwentnie planu właśnie nakręcania emocji. To jest wykonywanie rozkazów szefa. Nie ulega wątpliwości, że europosłowie PO doskonale to wiedzą i świadomie te emocje nakręcają. Do konfrontacji wzywają także sprzyjające opozycji i Tuskowi media. To przypomina rok 2010. Wtedy Tusk i jego polityczni koledzy mówili tak: Wyginiecie jak dinozaury. Zastrzelimy Jarosława Kaczyńskiego, wypatroszymy i skórę wystawimy na sprzedaż w Europie. I zaledwie kilka miesięcy po tych wypowiedziach były działacz PO Ryszard Cyba zamordował polityka PiS Marka Rosiaka. Hejt w przestrzeni publicznej chcą powstrzymać rządzący. Minister edukacji i nauki zdecydowanie zareagował w sprawie jednego z naukowców Uniwersytetu im. Adama Mickiewicza w Poznaniu, który Pawła Kukiza nazwał publicznie "mendą". Wcześniej wulgarnie obrażał innych polityków. Ten naukowiec, który w ten sposób obrzydliwie wyrażał się pod adresem pana posła Kukiza, z jednego z ważnych miast w Polsce, nie będzie na tej uczelni pracował, bo nie ma miejsca dla tego rodzaju hejterów w kadrze polskich naukowców. Ukazywanie kłamstw polityków opozycji przez dziennikarzy TVP wywołuje u przeciwników rządu furię, dlatego chcą oni usuwać osoby, które zadają im niewygodne pytania. Pani redaktor w ogóle nie reaguje, chociaż dzisiaj głównym hasłem "Gazety Wyborczej" są wolne media. O powrocie do jednego przekazu we wszystkich mediach marzą politycy PO. Widz zauważy różnicę między funkcjonowaniem telewizji publicznej tej, którą my obsadzimy prezesem i dziennikarzami. Jak to może wyglądać, PO pokazała w swoim spocie przed ubiegłorocznymi wyborami prezydenckimi. Nie będą ani wolne, ani bezpieczne. Wielka muzyczna uczta dla ciała, ale przede wszystkim dla duszy - tak można powiedzieć o Festiwalu Muzyki Chrześcijańskiej "Jasna Strona Mocy", który wczoraj rozpoczął się na jasnogórskich błoniach. Już za chwilę na antenie TVP 1 koncert "Abba Ojcze". Początek transmisji o 20.15. Pięknie! To się nie da opowiedzieć! Przecież to jest coś niesamowitego! Publiczność dała mi pozytywną energię. Jestem zachwycona. Coś pięknego. Bardzo wspaniała atmosfera i życzylibyśmy sobie, żeby jak najwięcej takich pięknych koncertów było organizowanych w Polsce. Dla mnie to jest też zamknięcie taką klamrą 30-lecia Jana Pawła II, jak tu był właśnie 30 lat temu. Mi się każda piosenka podobała. Było fajnie. Podobało mi się, że po prostu zaproszeni byli z całego świata ludzie. Te spotkania pokazują, że jesteśmy wolni od tych zagrożeń i tego lęku, jak w ubiegłym roku, kiedy byliśmy sparaliżowani pandemicznie, a dziś jesteśmy znowu nie po to, żeby pokazać swoją wolność wobec innych, ale żeby być z innymi. 