NATO otwiera drzwi do rozszerzenia i lokuje dowództwo V Korpusu w Polsce. Dobry wieczór, Edyta Lewandowska, witam państwa i zapraszam na Wiadomości. A oto co dziś w programie. Putin osiągnął dokładnie co innego, niż zamierzał. Przełomowy szczyt w Madrycie. Szwecja i Finlandia dołączą do NATO. W Polsce stała obecność amerykańskiej armii. Potwierdzamy nasze zobowiązanie do obrony każdego centymetra terytorium sojuszu. Dla naszego bezpieczeństwa to bardzo ważna wiadomość. Sięgają przeciwnicy tej dobrej zmiany po wszelkie chwyty brudne, niemoralne. Fake newsy i manipulacje elementem politycznej gry. Próba zastraszenia tego elektoratu, który ma zamiar głosować na PiS. Wartości na termometrach mogą osiągać nawet 37 stopni Celsjusza. Ekstremalne upały w Polsce. Postawa woda i lody, bo inaczej nie da się wytrzymać. W Madrycie rozpoczął się szczyt NATO, debata koncentruje się wokół zagrożenia rosyjską agresją. Na miejscu są nasi wysłannicy - Rafał Stańczyk i Maksymilian Maszenda. Zaczniemy od Rafała. Prezydent USA oraz Sekretarz Generalny NATO ogłosili wzmocnienie wschodniej flanki paktu. Już wiemy, że amerykańscy żołnierze będą na stałe, a nie rotacyjnie, stacjonować w Polsce. Na czym jeszcze mają polegać te zmiany? NATO zwiększa siły szybkiego reagowania. Żołnierze, którzy mają pierwsi przyjść z odsieczą, zwiększy się ich liczba. Będzie zapis o zabezpieczeniu państw angażujących się w obronę Ukrainy. Rosja już nie jest nazywana partnerem. Jest nazywana wrogiem. NATO ma być silniejsze i szybciej reagować na zagrożenia współczesnego świata - zdecydowali liderzy 30 państw członkowskich. Na tym szczycie zostaną podjęte ważne decyzje dotyczące wzmocnienia NATO w bardziej niebezpiecznym i konkurencyjnym świecie, w którym autorytarne reżimy, takie jak Rosja i Chiny, otwarcie kwestionują międzynarodowy porządek oparty na zasadach. Prezydent Joe Biden zapowiedział wzmocnienie obecności amerykańskich wojsk w Europie na lądzie, w powietrzu i na morzu. Putin zburzył pokój w Europie. USA i nasi sojusznicy postanowili się temu przeciwstawić. Udowodnimy, że NATO jest potrzebne teraz bardziej niż kiedykolwiek i jest ważne, jak nigdy przedtem. Plan Bidena zakłada m.in. stworzenie rotacyjnej brygady z dowództwem w Rumunii, rozlokowanie na stałe w Wielkiej Brytanii dwóch eskadr myśliwców F-35, zwiększenie liczby niszczycieli u wybrzeży Hiszpanii z 4 do 6 oraz wzmocnienie obrony przeciwlotniczej w Europie. Amerykańscy żołnierze będą też na stałe stacjonowali w Polsce. Do Poznania z Fortu Knox zostanie przeniesione dowództwo V Korpusu Wojsk Lądowych USA. To jest wiadomość, na którą czekaliśmy od dawna. Decyzja, na którą czekaliśmy od dawna, o którą zabiegaliśmy i chcę z wielką satysfakcja powiedzieć, że dzisiaj właśnie tutaj na forum posiedzenia Rady Północnoatlantyckiej pan prezydent Joe Biden to jasno i wyraźnie powiedział, że taka decyzja została podjęta. Stała obecność amerykańskich mundurowych to kolejny ważny krok wzmocnienia Flanki Wschodniej - twierdzi wicepremier, szef resortu obrony. To z Polski będą dowodzone siły amerykańskie, które albo operują, albo będą operowały na wschodniej flance Sojuszu Północnoatlantyckiego. Pakt Północnoatlantycki znacząco zwiększa swoje siły szybkiego reagowania, a w nowej koncepcji strategicznej NATO, przyjętej w Madrycie, Rosja została wprost nazwana wrogiem i potencjalnym źródłem ataku. O zagrożeniu płynącym ze wschodu mówił tez prezydent Ukrainy Wołodymyr Zełeński, który wirtualnie połączył się z uczestnikami szczytu. Cele Rosji są znane. Są oczywiste. Rosyjscy przywódcy postrzegają świat inaczej niż wy. Np. patrzą na Litwę nie jako członka waszego sojuszu, ale jako republikę Związku Radzieckiego. Dla nas jest to niepodległe państwo i dawna była republika ZSRR. Dla nas to przeszłość, a oni widzą w niej możliwą przyszłość. Chcą ją ponownie zniewolić. NATO wysyła jasny symbol Putinowi, że nikt tu nie zgodzi się na taką strategię, dlatego kolejny szczyt paktu będzie zorganizowany właśnie na Litwie tuż przy granicy z Rosja. Szczyt NATO w Madrycie to jeszcze jedna historyczna decyzja, również bardzo ważna dla bezpieczeństwa Polski. Szwecja i Finlandia wkrótce dołączą do NATO. W stolicy Hiszpanii jest Maksymilian Maszenda. Powiedz, skąd taka decyzja tych państw i kiedy formalnie Szwecja i Finlandia staną się częścią sojuszu? Teraz potrzebna będzie ratyfikacja przez państwa członkowskie. Zielone światło ze strony Turcji oznacza, że wszystkie państwa NATO są za jego poszerzeniem. Ta decyzja zwiększa bezpieczeństwo Polski. To porażka Putina. Przełomowy moment i ogromne wzmocnienie NATO - Szwecja i Finlandia wkrótce dołączą do Sojuszu. Przywódcy NATO podjęli historyczną decyzję o zaproszeniu Finlandii i Szwecji do członkostwa w NATO. To wynik negocjacji tuż przed rozpoczęciem szczytu pomiędzy Turcją, która dotąd blokowała przyjęcie tych państw, zarzucając im wspieranie kurdyjskich ugrupowań, które uznaje za terrorystyczne. To historyczny dzień dla Szwecji i dla szwedzkiego narodu. Obecność w NATO zwiększa nasze bezpieczeństwo, ale także bezpieczeństwo całego sojuszu. Zarówno Szwecja jak i w Finlandia dotąd pozostawały neutralne. Ich decyzja o odejściu od neutralności, by przystąpić do NATO, uczyni nas silniejszymi i bezpieczniejszymi. Moim zdaniem wysyłamy jasny komunikat, że NATO jest silne, zjednoczone, a kroki, które podejmujemy podczas tego szczytu, jeszcze bardziej wzmocnią naszą zbiorową siłę. Poparcie społeczne dla członkostwa w NATO zarówno w Finlandii jak i w Szwecji błyskawicznie wzrosło po napaści Rosji na Ukrainę. Dla Polaków, dla obronności Polski, dla naszego bezpieczeństwa to bardzo ważna wiadomość. My jako Polska zabiegaliśmy o to, żeby te dwa kraje były przyjęte do Sojuszu Północnoatlantyckiego i cieszymy się bardzo z tego wspólnego sukcesu, bo jest to wiadomość dnia. Oba kraje dysponują nowoczesną armią, która znacząco wzmocni NATO i nasz region. To zmienia zupełnie sytuację bezpieczeństwa na Morzu Bałtyckim z duża korzyścią dla Polski. Morze Bałtyckie staje się niejako morzem wewnętrznym państw członkowskich Sojuszu Północnoatlantyckiego. Decyzję o przystąpieniu do NATO nowych członków muszą jeszcze ratyfikować państwa członkowskie. Trwa 126. dzień rosyjskiej agresji na Ukrainę. Rosjanie koncentrują swoje wysiłki na wschodniej i południowej Ukrainie. W Kijowie jest nasz specjalny wysłannik Marcin Lustig. Marcinie, jak wygląda obecnie sytuacja? Tej nocy siły zbrojne Rosji zaatakowały osiedle mieszkaniowe. Jak poinformowały władze w Charkowie, ranne zostały dwie kobiety. Budynki mieszkalne zostały poważnie uszkodzone. W poniedziałek Rosjanie ostrzelali inne osiedle. Wykorzystali amunicję kasetową. Jak poinformowały władze, to zaplanowana operacja wojskowa. Co zrobiliśmy Putinowi? Dlaczego przyjeżdżają do naszego kraju? Strzelają w dzień i w nocy. Zbrodniczy rosyjski ostrzał rakietowy cywilów trwa. W nocy w Charkowie, nad ranem w Mikołajowie i w obwodzie czerkaskim. Zniszczyli naszą rodzinę. Wszystkie nasze nadzieje przepadły. Po ataku na centrum handlowe w Krzemieńczuku rodziny nadal szukają swoich bliskich. Ma 22 lata. Zginęło co najmniej 20 osób, nie wszyscy zostali zidentyfikowani. Nie ma jej na liście ocalałych. Daliśmy im nasze DNA, ale nie ma jej tu. To nagranie nie pozostawia żadnych wątpliwości. Rosyjski pocisk trafił dokładnie w to miejsce. Celowo. Chodziło o to, by zabijać Ukraińców: mężczyzn, kobiety i dzieci. Mąż wsadził syna do samochodu, obok mnie. Już nie żył, ale jego ręka była jeszcze ciepła. Mąż wsadził syna do samochodu, obok mnie. Już nie żył, ale jego ręka była jeszcze ciepła. Myślałam, że go uratujemy. 10 ministrów kultury, m.in. Ukrainy, Czech, Słowacji, Litwy, Rumunii i Polski, przybyli ze wsparciem do Lwowa. To budowa nowego formatu politycznego. Jesteśmy tu, aby oznajmić, że ta wojna to także nasza wojna. Będziemy wspierać Ukrainę, także w dziedzinie kultury, choć w pierwszej kolejności musimy wysyłać broń i nakładać sankcje. Wicepremier Piotr Gliński odwiedził Cmentarz Łyczakowski i Orląt Lwowskich, gdzie niedawno odsłonięto polskie lwy. Mamy do czynienia nie tylko z tym gestem, ale np. od początku przynajmniej kilka lokalnych społeczności spontanicznie uporządkowało cmentarze polskie na Wołyniu. Dając nadzieję na stworzenie długotrwałych, silnych relacji między Polakami i Ukraińcami. Oglądają państwo główne wydanie Wiadomości. Zobaczmy, co jeszcze przed nami. Zapora na granicy z Białorusią już skutecznie chroni Polaków. Związek Zawodowy Kontrolerów Ruchu Lotniczego porozumiał się z Polską Agencją Żeglugi Powietrznej. To oznacza, że ruch na Polskim niebie będzie odbywał się bez zakłóceń. Zachowujemy zatem ciągłość zapewnienia służb ruchu lotniczego w polskiej przestrzeni powietrznej i tym samym kończymy dywagacje dotyczące paraliżu nieba. Cytując pana ministra Andrzeja Adamczyka Polacy mogą spokojnie planować wakacje. Udało się zawrzeć porozumienie, które kończy spór pomiędzy PAŻP a związkiem zawodowym kontrolerów ruchu lotniczego. Co najważniejsze, nie grozi nam paraliż polskiego nieba. Wszystkie operacje lotnicze będa miały zapewniona obstawę. Porozumienie obejmuje m.in. kwestie bezpieczeństwa, regulaminu pracy oraz regulaminu wynagradzania. Wszystkie zmiany, których jest aż 24, są rozłożone w czasie i mają wejść w życie do 2025 roku. Polscy żołnierze są stale obecni na misjach pokojowych na całym świecie. Obecnie ok. 70 z nich uczestniczy w unijnej operacji IRINI w bazie NATO na Sycylii. W Sigonelli, w siedzibie polskiego kontyngentu jest Magdalena Wolińska-Riedi. Magdo, jakie wyzwania stawia międzynarodowa misja przed naszymi żołnierzami? Głównym zadaniem naszego kontyngentu jest patrolowanie z powietrza basenu Morza Śródziemnego przy pomocy tego samolotu Bryza. Dziś od rana był w akcji. Misja polskiej armii jest kluczowa. Jest doceniana przez dowództwo i żołnierzy innych narodowości. To jeden z 9 polskich kontyngentów wojskowych na świecie. Na południu Włoch nasi żołnierze należą do operacji zarządzania kryzysowego IRINI. Co po grecku oznacza "pokój". Tutaj w bazie Sigonella na Sycylii polskie siły zbrojne stacjonują od 2018 roku. Nasz kontyngent formują generalnie dwie brygady. Zapleczem logistycznym zajmują się żołnierze Brygady Logistycznej z Opola, a trzon misji IRINI stanowi brygada lotnictwa Marynarki Wojennej z Gdyni. IRINI to misja Unii Europejskiej, która zastąpiła operację Sophia. Kluczowe zadania to zapobieganie nielegalnego handlu bronią z Libii, przeciwdziałanie nielegalnemu wywozowi z Libii ropy naftowej i zapobieganie nielegalnemu handlu ludźmi na Morzu Śródziemnym. Samolotem patrolowo-rozpoznawczym Bryza żołnierze Monitorują szlaki handlowe w centralnym paśmie Morza Śródziemnego. Nasza praca to jest głównie monitorowanie, lecz czasem dostajemy bardzo konkretne zadania, żeby sprawdzić pewien obiekt, pewien okręt lub statek handlowy - przede wszystkim na trasie między Libią a południem Europy. Loty wykonywane przez załogę statku powietrznego mają na celu gromadzenie materiałów, które następnie są analizowane przez personel PKW i przekazywane do dowództwa operacji w Rzymie. Nasz kontyngent to 3. najliczniejsza i jedna z najbardziej docenianych formacji wojskowych IRINI. To ogromny powód do dumy mieć w tej operacji tak liczny kontyngent z kraju, który mimo że jest teraz tak bardzo zaangażowany na flance wschodniej, działa z takim oddaniem na Morzu Śródziemnym. Polski samolot lata każdego dnia, a personel pracuje od rana do wieczora dla utrzymania pokoju tutaj na południu. Choć wyzwań także teraz latem nie brakuje. Pomimo że się wydaje, że pogoda jest ładna, bezchmurna, to ta temperatura powoduje, że jednak napływ gorącego powietrza z Afryki bardzo ogranicza widzialność. Życie w bazie Sigonella charakteryzuje stała współpraca międzynarodowa. Korzystamy z infrastruktury oferowanej przez stronę amerykańską czy też ze stołówki, a infrastrukturę techniczną zapewnia nam strona włoska. IRINI to misja, która pokazuje światu, że polscy żołnierze obecni są wszędzie tam, gdzie absolutnym priorytetem i najwyższą wartością jest pokój. Prace nad budową solidnej zapory na polsko-białoruskiej granicy dobiegają końca. Ruszyła instalacja telemetrii - w tym nowoczesnych kamer. Zapora już pomaga w ochronie naszej granicy. Mimo sprzyjającej pogody liczba prób nielegalnego przekroczenia jest niska. Melila - hiszpańska enklawa położona na wschodnim wybrzeżu Maroka. Świat nadal szokują ujęcia ze szturmu migrantów. Ok. 2000 osób grupą nielegalnie próbowało wedrzeć się na hiszpańskie terytorium. Niekontrolowany napływ migrantów skończył się tragicznie. Zginęło co najmniej 31 osób. Ta liczba może być jednak wyższa. Przechodzenie w małych grupach nie dawało efektu, bo były w całości zatrzymywane. Tylko takie szturmy mogą powodować, że po postu władze z jednej jak i z drugiej strony, czyli np. marokańskie, hiszpańskie, nie będą w stanie sobie z tym poradzić w danym momencie. Sytuacja opanowana jest na polsko-białoruskiej granicy. Ostatniej doby mimo sprzyjającej pogody nielegalnie wedrzeć się na nasze terytorium próbowało 17 osób. Naszym funkcjonariuszom pomaga nowoczesna zapora, której budowa jest na ukończeniu. Już ta bariera jest skuteczna, tych przekroczeń granicy jest zdecydowanie mniej. Osoby próbują przekraczać granicę w miejscach, w których tej bariery jeszcze nie ma, tam gdzie jest koncertina. W miejscach, w których jest już bariera postawiona, w tej chwili ruch dużo zmalał. Od początku budowa zapory broniącej naszej granicy spotkała się z atakiem ze strony opozycji. Postawi mur i płot, i jeszcze jeden mur i płot, najlepiej żeby prąd elektryczny podłączyć pod to ogrodzenie. Nie będziemy wspierali ich w takich - no, delikatnie powiem - dwuznacznych przedsięwzięciach i pomysłach. Nawet domagając się w Unii Europejskiej nałożenia kar na Polske argumentując to względami środowiskowymi. Nie wspominając jednak o 24 przejściach dla dużych i 140 dla mniejszych zwierząt. Sytuacja jest tragiczna z perspektywy ochrony środowiska, które jest brutalnie niszczone. Na co czekacie w Komisji Europejskiej? Czemu kolejna procedura w tej sprawie nie została wszczęta? Politycy Platformy Obywatelskiej urządzali tam polityczne happeningi, które służyły niczemu innemu jak granie w orkiestrze Łukaszenki i jego przyjaciół z Moskwy. Część polityków opozycji i sprzyjających jej środowisk atakowała polskich funkcjonariuszy i żołnierzy za obronę naszej granicy. Mordercy w mundurach Straży Granicznej. Jesteście zwykłymi zbirami. Odwożą na granicę i zostawiają w środku pustkowia, w środku lasu. Taką postawę krytykują eksperci. Politycy muszą tutaj podejmować twarde decyzje, które pozwalają na zapewnienie bezpieczeństwa narodowi. Jak wskazują eksperci, gdyby nie decyzja o budowie skutecznej zapory, dziś Putin i Łukaszenka na granice z Polską wysłaliby tysiące nielegalnych migrantów, a wtedy sytuacja mogłaby wyglądać jak w Melili. Zasłaniał się immunitetem i nie zgodził na badanie alkomatem. Zachowanie posła Koalicji Obywatelskiej Franciszka Sterczewskiego bulwersuje. Komentatorzy nie mają wątpliwości: doktryna Neumanna działa, a czołowi politycy Platformy Obywatelskiej nadal bronią siebie nawzajem Poseł Koalicji Obywatelskiej zatrzymany przez Policję podczas jazdy na rowerze środkiem jezdni. Mocno dmuchać z odległości paru centymetrów. Zamiast dmuchać w alkomat wolał udawać Greka... ...i zasłaniać się immunitetem. Zachowanie naganne, nigdy nie powinno mieć miejsca, absolutnie nie powinno mieć miejsca. Immunitet nie służy do zakrywania i do krycia się. Sprawa bulwersuje, bo Sterczewski na sejmowych stronach nadal figuruje jako wiceprzewodniczący parlamentarnego zespołu ds. bezpieczeństwa ruchu drogowego i przewodniczący zespołu ds. transportu rowerowego. Niestety zbliżyliśmy się na tyle, tak że mam potwierdzenie swojej teorii, że jest pan pod wpływem alkoholu. Niestety zbliżyliśmy się na tyle, tak że mam potwierdzenie swojej teorii, Zdaniem wielu takie zachowanie... ...to pogarda dla bezpieczeństwa a nawet życia zwykłych Polaków. Ewidentnie było widać, że pan poseł był po spożyciu i powinien poddać się badaniu - takie jest moje zdanie. Choć Sterczewski przeprosił, zapowiedział dobrowolne uchylenie immunitetu i oddał się do dyspozycji policji, to niesmak pozostał, bo mogło tu dojść do prawdziwej tragedii. Jest wyczuwalna bardzo silna woń alkoholu. Alkohol na drodze zabija - ostrzegają policjanci, eksperci i politycy - także opozycji. To niewłaściwe zachowanie. Mimo to Donalda Tuska, politycznego szefa Sterczewskiego... Mamy w Polsce młodego, zdolnego, takiego twardziela. ...humor nie opuszcza. Dominuje takie poczucie wyższości, takie poczucie bezkarności. Jestem znany, to wszystko mi wolno. Takich przykładów niestety można by wyliczać bardzo długo. Narażają siebie i innych, bo w każdej chwili może dojść do tragedii. Szczególnie w terenie zabudowanym, gdzie w ubiegłym roku Donald Tusk pędził przez wieś ponad 100 km/h, dwukrotnie przekraczając dozwoloną prędkość i drastycznie łamiąc obowiązujące przepisy. Szef Platformy Obywatelskiej stracił prawo jazdy. W przeszłości opinię publiczną bulwersowała także sprawa dziennikarza celebryty Piotra Najsztuba, który potrącił kobietę na przejściu dla pieszych. Bez prawa jazdy, OC i ważnego przeglądu, ale sąd go uniewinnił. Sąd, kiedy rozstrzygał tę sprawę, nie ustalił ponad wszelką wątpliwość, z jaką prędkością np. weszła ta pani na pasy, więc musiał uznać, że nie jestem winny spowodowania tego wypadku. Inny celebryta Piotr Kraśko z TVN 6 lat prowadził samochód bez prawa jazdy, które stracił za łamanie przepisów drogowych. Równie lekceważący stosunek do prawa ma wielu polityków. Niestety przedstawiciele polskiej opozycji od dawna pokazują nam, że prawa to są dla Kowalskiego, a dla nich są tylko przywileje. Elita III RP - ta elita nie przejmuje się niczym. Brak poszanowania dla prawa, poczucie wyższości. Gdyby nie immunitet, to marszałek senatu Tomasz Grodzki usłyszałby poważne zarzuty korupcyjne zagrożone karą 8 lat więzienia. Na Platformie ciążą już sprawy m.in. oskarżonego o korupcję Stanisława Gawłowskiego i skazanego Józefa Piniora. Z poważnymi zarzutami m.in. prania brudnych pieniędzy zmaga się również Sławomir Nowak, były minister w rządzie Donalda Tuska. Wypłaty 14. emerytur rozpoczną się za niespełna dwa miesiące. Ustawę o dodatkowym świadczeniu podpisał prezydent. Wypłata "14" także w tym roku to kolejne działanie rządu, które ma złagodzić skutki inflacji dla Polaków. O takiej reakcji na wzrost cen nie można było mówić, gdy rządził Donald Tusk, który dziś atakuje ekipę Prawa i Sprawiedliwości. Ulga dla domowego budżetu w czasach wysokiej inflacji - tak o wakacyjnych zniżkach Orlenu mówią korzystający z nich kierowcy. 30 gr na litrze to jest sporo. Przy pełnym zbiorniku to jest parę litrów do przodu. Ceny paliw, energii i żywności wyraźnie wzrosły, ale byłyby jeszcze wyższe, gdyby nie rządowe tarcze - czyli obniżki VAT i akcyzy. Rząd wprowadza też dopłaty do węgla i nawozów dla rolników, a także wakacje kredytowe. Robimy, co możemy, ale musimy pamiętać, żeby nie wywoływać w ten sposób jeszcze silniejszego impulsu inflacyjnego. Z danych GUS wynika, że w Polsce wciąż dynamicznie rosną wynagrodzenia, co oznacza, że siła nabywcza Polaków nie spada w takim tempie jak inflacja. Za dwa dni wejdzie w życie historyczna obniżka PIT z 17 do 12%. Dodatkową poduszką bezpieczeństwa są programy społeczne rządu. Prezydent podpisał ustawę, a więc kolejne wsparcie dla seniorów, kolejne wsparcie finansowe staje się faktem. Od 25 sierpnia rozpoczynamy wypłatę 14. emerytury. Proszę sobie wyobrazić, co by się działo, gdyby takich programów społecznych nie było. Mielibyśmy automatycznie bardzo wyraźny spadek poziomu życia w naszym kraju. Te programy działają stabilizująco w czasach dekoniunktury. 500 Plus, Rodzinny Kapitał Opiekuńczy, Dobry Start, trzynastki i czternastki dla seniorów - żadnego z tych programów społecznych nie było, gdy rządził Donald Tusk. Jego gabinet w kryzysie obciął świadczenia socjalne i podwyższył VAT, a na problemy Polaków ze wzrostem cen reagował tak: Gdyby rząd miał guziki: na jednym byłoby napisane "niskie ceny żywności", a na drugim "wysokie", to ja bym nic innego nie robił, tylko bym naciskał ten guzik "niskie ceny". Tylko takich guzików nie ma. Dziś Tusk na NBP i rząd zrzuca winę za inflację spowodowaną przede wszystkim rosyjską inwazją na Ukrainę, która wywołała globalny wzrost cen żywności i nośników energii, a jednocześnie przyznaje, że sam nie byłby w stanie poradzić sobie z problemem. Ja przecież nie mam tego klucza w ręku, Są magiczne klucze, które pozwoliłyby doprowadzić do spadku inflacji. Wystarczyłoby, że UE przestałaby ścigać inwestorów, którzy inwestują w paliwa kopalne. A Donald Tusk często powoływał się na wpływy wśród brukselskich biurokratów, których polityka doprowadziła do skrajnego uzależnienia Europy od rosyjskich surowców energetycznych. Złożenie projektu ustawy o bezpieczeństwie energetycznym zapowiada Solidarna Polska. Będzie miał na celu odwrócenie tych trendów i decyzji związanych z likwidacją polskiego górnictwa i który pozwoli na bardzo rozległe, intensywne inwestowanie. Już wcześniej minister klimatu i środowiska informowała, że rząd pracuje nad zmianą polityki energetycznej państwa, a szef resortu aktywów państwowych zapowiedział nowe inwestycje m.in. w lubelskim zagłębiu węglowym. Skarb Państwa przejął bezpośrednią kontrolę nad tamtejszą kopalnią Bogdanka. Manipulacje, półprawdy, a nawet ordynarne kłamstwa. Do tego agresja w życiu społecznym, czyli nakręcanie wojny polsko-polskiej. By wygrać wybory. A później? Sprawnie rządzić Polską? Chyba nie to jest najważniejsze dla Donalda Tuska i jego ludzi, bo szef Platformy Obywatelskiej głównie zapowiada rozliczenia. Dwa portale - jeden niemiecko-szwajcarskiego wydawcy, drugi to odnoga Wirtualnej Polski. I jeden i drugi powielił kłamstwo. Rozpowszechnił je bez jakiejkolwiek weryfikacji. Ale po kolei. To fragment materiału w Wiadomościach sprzed dwóch dni. I wypowiedź kobiety zadowolonej ze zniżki na paliwo na stacjach Orlenu. Cieszę się bardzo, że będę miała zniżke na paliwo. Pewien anonimowy internauta skłamał i napisał, że to rzekomo nie przypadkowa kobieta, a podstawiona pracownica Lasów Państwowych. I to kłamstwo właśnie powieliły dwa portale. Co bardzo ważne, przed kłamliwą publikacją nie zapytały o zdanie ani TVP, ani pracownicy Lasów Państwowych, do której przecież, znając miejsce jej zatrudnienia, nie było trudno dotrzeć. Z powodu kłamliwych publikacji kobietę zaatakowali internetowi hejterzy, dlatego wydała oświadczenie. To zupełnie inna osoba. Czy pracownicy portali posłuchali? Nic z tych rzeczy! Uzupełnili jedynie publikacje. Jeden o stanowisko TVP, drugi o stanowisko TVP i pomówionej kobiety. Redakcja portalu o2.pl, czyli grupy Wirtualna Polska, co prawda przeprosiła "za wprowadzenie w błąd i brak należytej staranności", ale dopiero wiele godzin po tym, gdy kłamstwo zostało jej udowodnione. Sięgają przeciwnicy tej dobrej zmiany po wszelkie chwyty brudne, niemoralne, w mojej ocenie nieetyczne, po prostu też po manipulacje, bo to jest obrzydliwy przykład manipulacji. Jaki jest cel? Eksperci nie mają wątpliwości: to element politycznej gry. Właśnie chodzi o to, żeby to zaufanie do telewizji publicznej cały czas obniżać. Zresztą to się dzieje ciągle, to jest stały proces. Mechanizm jest prosty, czytelny: jak najczęściej, także kłamiąc, atakować Telewizję Polską. Aby później móc wywrzeć wrażenie, że podawane informacje nie są wiarygodne. Podobnie jak prosty i czytelny jest inny mechanizm. Będę szczera: ja pragnę zemsty. Zastraszanie - tu wprost z ust sędzi, a tu Donalda Tuska. Kaczyński za to, co robi i zrobił, zapłaci bardzo dużą cenę. Próba zastraszenia tego elektoratu, który ma zamiar głosować na PiS. Nie pierwszy i pewnie nie ostatni raz. Bez wątpienia Donald Tusk nic innego nie robi od czasu, kiedy wrócił do polskiej polityki, jak tylko próbuje wywołać konflikt, próbuje rozchwiać emocje społeczne, próbuje antygonizować społeczeństwo. A tak jesteś pi*** w świecie. To jedne z efektów tego antagonizowania społeczeństwa. Składam publiczne przyrzeczenie, że my te wybory wygramy. Obiecuje Donald Tusk, choć żaden sondaż nie daje jego partii szans na pokonanie Prawa i Sprawiedliwości. W przeszłości szef Platformy Obywatelskiej składał wiele podobnych obietnic bez pokrycia. Być polskim premierem to jest stukrotnie ważniejsza rzecz dla mnie niż te potencjalne awanse europejskie. Mogę tylko potwierdzić, że nie wybieram się do Brukseli z jakimiś własnymi ambicjami zawodowymi. Kilka miesięcy później Tusk przeprowadził się do Brukseli, żeby z namaszczenia Niemiec zająć fotel szefa Rady Europejskiej. To jeden z najbardziej prestiżowych kolarskich wyścigów w Polsce z bogatą tradycją! Cała Europa zmaga się z falą tropikalnych upałów. Teraz nadchodzi jej kulminacja. Prawie 40 stopni Celsjusza oraz burze z gradem i wiatrem o prędkości 100 km/h - tak wyglądać będzie pogoda w Polsce w ciągu dwóch najbliższych dni. W ciągu najbliższych 48 godzin czeka nas ekstremalna pogoda. Na Podkarpaciu w piątek termometry pokażą nawet 37 stopni Celsjusza. W Polsce południowo-wschodniej taka sytuacja zdarza się rzadziej niż raz na 20 lat. Zbliża się kulminacja trwającej od kilku dni fali upałów. Tak wygląda prognoza zagrożeń meteorologicznych na dwa najbliższe dni. W niemal całym kraju alerty 2., a na południowym wschodzie 3. najwyższego stopnia. Jak sobie radzić? Podstawa - woda i lody - bo inaczej nie da się wytrzymać. Dzieci mają czapki, wodę też. Brak odpowiedniego nawodnienia może mieć teraz katastrofalne skutki. Największym zagrożeniem jest jednak udar cieplny. Jak go rozpoznać? Bardzo charakterystycznym objawem jest to, że mimo upału i mimo gorąca przestajemy się pocić, skóra takiej osoby jest sucha. Następnie może dojść też do nudności, wymiotów, bólów głowy i w ostateczności do utraty przytomności. Ekstremalnym upałom towarzyszyć będą też groźne burze. Porywy wiatru mogą osiągać wartość 100 km/h. Opady do 50 litrów wody na m2. Grad, który będzie się pojawiał, może mieć średnicę nawet 5 cm. 