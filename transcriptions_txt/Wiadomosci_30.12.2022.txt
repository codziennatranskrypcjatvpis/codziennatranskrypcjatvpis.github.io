Ostatnie przygotowania do wielkiego show w Zakopanem. Sylwester Marzeń z Dwójką zapowiada się wspaniale. Dobry wieczór, Edyta Lewandowska. Witam państwa i zapraszam na "Wiadomości". Oto co dziś w programie. Środki z Krajowego Planu Odbudowy to nie tylko wielkie inwestycje. Pieniądze na rozwój i bezpieczeństwo. Musimy kupować broń. Pieniądze są potrzebne. Był osobą, dzięki której można poczuć się dumnym z bycia Brazylijczykiem. Świat żegna Pelego, wirtuoza i króla piłki. Zawsze uśmiechnięty, zawsze życzliwy, nie było u niego widać gwiazdorstwa. Chłopaki z Black Eyed Peas to niesamowici ludzie. Black Eyed Peas na Sylwestrze Marzeń z Dwójką. Świetnie nadają się do tańca, a przecież o to chodzi w sylwestrową noc. "Spór z Komisją Europejską musi zostać zakończony" - tak w kontekście wypłaty pieniędzy z Krajowego Planu Odbudowy przekonuje premier. Z wyliczeń Ministerstwa Finansów wynika, że unijne fundusze mogłyby zwiększać wzrost gospodarczy Polski nawet o punkt procentowy rocznie. Krajowy Plan Odbudowy w założeniu miał pomagać w wychodzeniu z koronakryzysu. Jednak wypłacany może być w momencie zupełnie nowych wstrząsów gospodarczych. To dlatego według premiera porozumienie z Brukselą powinno być priorytetem. Ja tę blokadę chcę usunąć z naszej drogi, a to dlatego że mamy dzisiaj wojnę na Ukrainie i ogromne zagrożenie ze strony Rosji. Musimy kupować broń. Pieniądze są potrzebne. Z KPO nie można bezpośrednio finansować zbrojeń, ale pieniądze z Unii na inne inwestycje pozwoliłyby przesunąć środki budżetowe na wzmocnienie armii. Polsce należy się łącznie ponad 35 mld euro, czyli blisko 160 mld zł, z czego ponad 2/3 to bezzwrotne dotacje. Reszta to niskooprocentowane pożyczki. To niższy deficyt, niższy dług, niższa konieczność zaciągania zobowiązań. A te, które zaciągnęła Komisja Europejska dla państw UE, są dużo tańsze. Obecnie oprocentowanie unijnych pożyczek jest o ponad połowę niższe niż polskich obligacji. Są oprocentowane zdecydowanie poniżej tego poziomu, który mogłaby Polska uzyskać na wolnym rynku. Na dodatek dużą część kosztów poniosą za Polskę bogatsze kraje, bo wciąż jesteśmy beneficjentem unijnych funduszy. W tym czasie środki z Krajowego Planu Odbudowy mogą napędzać naszą gospodarkę, dodając rocznie nawet punkt procentowy do wzrostu PKB i odpowiadając za 1/5 wszystkich inwestycji publicznych. Żadne środki z KPO nie przepadają. To są zaliczki, które mogły być wypłacone wcześniej, ale nie zostały wypłacone, ale będą wypłacone w przyszłości. O kosztach KPO nadal chce rozmawiać koalicjant PiS, czyli Solidarna Polska. Natomiast z punktu porozumienia z Komisją ono będzie i mamy świadomość tego, że jesteśmy już bardzo blisko. I to dyskusja o kosztach politycznych, bo rachunek ekonomiczny nie pozostawia wątpliwości, że KPO to dobra inwestycja. Gdy tuż za naszą granicą rosyjscy bandyci mordują Ukraińców, nic nie jest ważniejsze niż nasze bezpieczeństwo. A to jest możliwe tylko dzięki silnej armii, w której służy już blisko 164 tysiące żołnierzy. Dla wojska był to rok rekordowy i przełomowy. Podpisano wiele kontraktów, do tego przyjęto ustawę o obronie ojczyzny, która umożliwia wspieranie polskiej armii większymi pieniędzmi. Nowoczesny sprzęt konieczny do tworzenia silnej armii i tym samym bezpiecznej Polski. Są zakupy uzbrojenia i są zamiary budowania armii, która powinna spełniać te wszystkie oczekiwania. Wyzwania są ogromne. Tuż za naszą granicą rosyjscy bandyci mordują Ukraińców. Chcą zniszczyć ich kraj. Polska musi być gotowa na wszystko. I jest. Jest to rok, który - już można powiedzieć ostatecznie - przełamuje impas tej niemocy, która nastąpiła po transformacji ustrojowej. Przez wiele lat wojsko było zaniedbywane. Podpisaliśmy umowy na nowoczesne śmigłowce, wyrzutnie, systemy rakietowe, samoloty, czołgi czy satelity obserwacyjne. Do żołnierzy Wojska Polskiego trafiły już systemy Patriot, czołgi K2, armatohaubice K9, drony Bayraktar, niszczyciele min, haubice samobieżne Krab czy moździerze. Sektor finansów publicznych był naprawiany i dzięki temu sektor może wygenerować kolejne środki na dodatkowe zakupy i uzbrojenie. To powoduje, że Polska jest bezpieczniejsza. Zapowiedzi też są imponujące. W przyszłym roku wydatki na zbrojenie będą wynosić ponad 97 mld zł. W roku 2015 to było ponad 2,5 raza mniej. Jednostki Wojska Polskiego konsekwentnie są i będą wyposażane w nowoczesną broń, tak żeby wystraszyć agresora, żeby udowodnić, że Polska jest bezpieczna. A tym samym - warto pamiętać - wschodnia flanka NATO. Odszedł Pele, jeden z najlepszych piłkarzy wszech czasów. Większość wspaniałej kariery spędził w brazylijskim Santosie. Jako jedyny piłkarz świata trzykrotnie wygrał mundial. Po jego śmierci cały sportowy świat pogrążył się w żałobie. Geniusz. Król futbolu. Wirtuoz i magik. Jeden z najwybitniejszych piłkarzy w historii. Dzięki jego grze, jego osobowości piłka nożna zaczęła zyskiwać wymiar bardzo globalny. Pele jako jedyny trzykrotnie zdobył mistrzostwo świata. W swojej przebogatej karierze strzelił ponad tysiąc goli, choć część w nieoficjalnych spotkaniach. Był autorem 92 hat tricków. Zawsze uśmiechnięty, zawsze życzliwy, zawsze stawał do zdjęć z innymi, tak że nie było widać u niego gwiazdorstwa. Wspaniały piłkarz i człowiek. Po zakończeniu kariery angażował się w działania charytatywne. Pele chorował na nowotworów jelita grubego. W ostatnich tygodniach jego stan zdrowia pogorszył się, a piłkarz trafił do szpitala w Sao Paulo. Odszedł wczoraj otoczony bliskimi. Legendę futbolu pożegnała w mediach społecznościowych jego córka. Władze Brazylii ogłosiły 3 dni żałoby narodowej. Pogrzeb zaplanowano na wtorek. Był sportowcem, który wyrobił sobie wielką markę. To ogromny smutek dla Brazylii. I dla całego świata. Mistrza żegnają największe sportowe dzienniki. A także gwiazdy piłki nożnej. Wielka piłkarska rodzina z pewnością nigdy nie zapomni o prawdziwym maestro, który odszedł w wieku 82 lat. Oglądają państwo główne wydanie "Wiadomości". Zobaczmy, co jeszcze przed nami. XIII-wieczne freski przeniesione do cyfrowego świata. Rekordowy rok dla polskiego gazoportu. Rosyjski szpieg w niemieckim wywiadzie miał mieć dostęp do tajnych informacji o wojnie na Ukrainie. Ustalenia zachodnich mediów szokują tym bardziej, że kreta wykryli Amerykanie, a nie sami Niemcy. Według analityków wojna wywiadów to drugi równie istotny front wojny z Rosją. O tym, jak istotny jest wywiad elektroniczny i monitorowanie ruchów wojsk, przekonują się każdego dnia rosyjscy bandyci nie tylko na froncie, ale i daleko za nim. Natowskie wsparcie w tym zakresie to dla Kijowa jeden z podstawowych filarów obrony. Ogromnym elementem i najważniejszą częścią środków zaradczych jest wywiad. Zwykle wiemy, jakie obiekty są atakowane, możemy wokół tych obiektów zbudować jakąś obronę powietrzną. Problem pojawia się wtedy, gdy Rosjanie równie dobrze wiedzą, gdzie i jak rozmieszczane są ukraińskie siły odpierające ataki, a przede wszystkim jak Kijów pozyskuje informacje wywiadowcze o ruchach wroga. Rosyjski szpieg pracował w niemieckim wywiadzie radioelektronicznym. Jego wydział współpracował z amerykańską Agencją Bezpieczeństwa Narodowego i brytyjską Centralą Łączności Rządowej. To oznacza, że dla Moskwy był bardzo cennym źródłem informacji. Niemcy ze względu na rolę, jaka im była powierzona w NATO, miały dostęp do tych szczególnie wrażliwych informacji. To powoduje, że na swój sposób Niemcy będą toksyczne dla wielu wywiadów. Rosjanie będą szukali wytrycha, bo sytuacja na froncie jest, mówiąc delikatnie, katastrofalna. Według ukraińskiego wywiadu Kreml już podjął decyzję o kolejnej fali oficjalnej mobilizacji, która ruszyć ma 5 stycznia. Wzorem dla ginących masowo mobilizowanych żołnierzy ma być Ramzan Kadyrow, czeczeński przywódca, który w telewizyjnym show pokazywał, jak się robi pompki. Ukraińscy obrońcy już odpowiadają, że jeśli tak wygląda rosyjski wzór męstwa, świat może być spokojny o wynik tej wojny. 90 lat temu polski matematyk i kryptolog Marian Rejewski złamał szyfr Enigmy, najważniejszej maszyny szyfrującej używanej przez Niemcy. Złamanie kodu ostatecznie przełożyło się na zwycięstwo aliantów w II wojnie światowej. Złamanie kodów niemieckiej maszyny szyfrującej Enigma miało być niemożliwe. Próbowało wielu zagranicznych kryptologów, bezskutecznie. We wrześniu 1932 roku do pracy przystąpił polski naukowiec Marian Rejewski. Liczba kombinacji, którą ta maszyna oferowała, była wprost niewyobrażalna, sięgała wręcz astronomicznych cyfr. Szyfr został złamany w Pałacu Saskim. Enigma generowała szyfr, wydawałoby się, nierozwiązywalny. Po tym sukcesie do Rejewskiego dołączyli koledzy, czyli Różycki i Zygalski, i razem musieli przez całe lata 30. zmagać się nieustannie ze zmienionymi procedurami szyfrowania Enigmy. Marian Rejewski, Jerzy Różycki i Henryk Zygalski zostali odznaczeni pośmiertnie Krzyżami Wielkimi Orderu Odrodzenia Polski. Ich pracę i sukcesy upamiętnia poznańskie Centrum Szyfrów Enigma. Szacuje się dzisiaj, że umiejętność deszyfrowania tajnych meldunków wysyłanych przez Enigmę skróciło wojnę o co najmniej 2-3 lata. Już na pewno spowodowała, że liczba ofiar była mniejsza o wiele milionów istnień ludzkich. W Bydgoszczy, rodzinnym mieście Mariana Rejewskiego, w związku z 90. rocznicą rozszyfrowania Enigmy przygotowano interaktywną wystawę. Ciągle sylwetka Mariana Rejewskiego jest mało znana. Jeden z największych autorytetów nauki światowej zajmujący się historią kryptografii profesor Oxfordu David Kahn w książce "Łamacze kodów" nazwał Rejewskiego najwybitniejszym kryptoanalitykiem w świecie, a złamanie Enigmy określił jako największy sukces w tej dziedzinie, jaki kiedykolwiek miał miejsce. To jeden z ważniejszych i unikatowych zabytków tej epoki w Polsce. XIII-wieczny kościół w Świerzawie, na Dolnym Śląsku, można teraz zwiedzać w wyjątkowy sposób - z wykorzystaniem rzeczywistości wirtualnej. Jak nowe technologie służą zabytkowej architekturze i sztuce? W głowie może się zakręcić. Freski z legendą św. Katarzyny Aleksandryjskiej jakby powstały przed chwilą. Odświeżone, po cyfrowej rekonstrukcji fragmenty polichromii ukazują zupełnie inny koloryt. Niesamowite wrażenie, można przenieść się w czasie, jeszcze bardziej intensywnie niż samym pobytem na miejscu. Gogle 3D pozwalają nam w pełni podziwiać kunszt XIII-wiecznych artystów. W rzeczywistości malowidła są słabo widoczne, nie zachowały się w całości, pigmenty się posypały, a spoiwa zdegradowały. Dlatego ich rekonstrukcją cyfrową zajęli się specjaliści z Akademii Sztuk Pięknych w Krakowie. W przypadku Świerzawy te informacje czerpaliśmy z drobniutkich szczegółów. Został ślad, ale z tego śladu można odczytać pierwotną formę. Kościół pod wezwaniem św. Jana Chrzciciela i św. Katarzyny Aleksandryjskiej w Świerzawie to wyjątkowy zabytek sztuki sakralnej na Dolnym Śląsku. Dzięki wirtualnej rzeczywistości zwiedzający mogą zobaczyć jego nieistniejący ołtarz. Ołtarz jest jednym z najwspanialszych gotyckich elementów wyposażenia kościelnych. Zaskakuje monumentalizmem, ciekawymi przedstawieniami z życia świętych patronów kościoła świerzawskiego. Projekt ma nie tylko pomóc w zwiedzaniu świątyni. Może przyczynić się do wpisania regionu Pogórza Kaczawskiego do światowej sieci geoparków UNESCO. Będzie to aplikacja dostępna dla małych dzieci ze szkół podstawowych i seniorów. Zarówno dla znawców sztuki, miłośników architektury, jak i dla kompletnych laików, którzy mają ochotę poznać coś nowego za pomocą nowoczesnych narzędzi. Te tradycyjne mogłyby zabytkowe freski tylko uszkodzić. Świnoujski terminal LNG przyjmie ostatnią 58. w tym roku dostawę skroplonego gazu. W sumie w 2022 roku gazoport zapewnił Polsce 6 mld m3 tego paliwa. 6 mld m3 gazu. To pełna moc przerobowa terminalu w Świnoujściu i cała zostanie w tym roku wykorzystana. Dziś 58. dostawa, ostatnia w tym roku. Zregazyfikowaliśmy od początku funkcjonowania terminalu ponad 37 mln m3 gazu LNG, co oznacza, że do sieci przez tych kilka lat od 2016 roku trafiło ponad 22 mld m3 gazu. Dostawy paliwa do świnoujskiego portu to jeden z filarów bezpieczeństwa energetycznego Polski. On pracował z pełną mocną, już w sierpniu odebrał więcej dostaw LNG niż w całym 2021 roku, zapewniając funkcjonowanie naszej gospodarki. Wagę morskich dostaw zauważyli też Niemcy, którzy dopiero 2 tygodnie temu otworzyli swój pierwszy gazoport. Dobrze, że nasi zachodni sąsiedzi uczą się na błędach historii. Warto ugruntować tę zmianę, ponieważ to, co robili Polacy kilka lat temu, teraz powtarzają Niemcy. Polska zagrożenie ze strony Rosji zauważyła już dawno. Ten rok był ostatecznym odcięciem się od wschodnich dostaw gazu. Otworzyliśmy gazociąg Baltic Pipe, gazociąg GIPL uzyskujący połączenie do terminala LNG na Litwie. Otworzyliśmy interkonektor ze Słowacją. Mamy teraz zgodę na procedowanie projektu budowy elektrowni jądrowej. W nadchodzącym roku zapadną kluczowe decyzje. Np. w sprawie budowy elektrowni jądrowej czy energii odnawialnej. Nie milkną komentarze po sądowym wniosku Donalda Tuska o usunięcie z przestrzeni publicznej filmu "Nasz człowiek w Warszawie". Dziennikarze, eksperci, a nawet politycy krytykują lidera PO za próbę zastraszania autorów filmu i zamach na jeden z fundamentów demokracji - wolność słowa. "Nasz człowiek w Warszawie" Marcina Tulickiego z ponad milionem odsłon w Internecie. Film dziennikarza "Wiadomości" mówi o polityce Donalda Tuska w czasach, kiedy stał na czele rządu w Polsce. Chcemy dialogu z Rosją, z taką, jaka ona jest. Możemy coś ciekawego razem osiągnąć. O tym, jak bardzo niewygodne fakty z politycznego życiorysu Donalda Tuska zostały tam ukazane, świadczy pozew sądowy, w którym lider PO domaga się usunięcia filmu z Internetu. Ja nie dziwię się Donaldowi Tuskowi. To wstyd prowadzić prorosyjską politykę z punktu widzenia polskiego premiera, no ale fakty, słowa, decyzje polityczne mówią same za siebie. Próba ocenzurowania filmu wywołała lawinę krytycznych wobec Tuska komentarzy. Panie przewodniczący Tusk. Pan najlepiej udziela komentarzy do swoich prorosyjskich postaw, bo wystarczy po prostu pana cytować, a okres pana rządów 7-letnich w Polsce udowodnił w wielu obszarach, że akurat pan był jednym z najlepszych ambasadorów interesów rosyjskich w Polsce. Chodzi nie tylko o wypowiedzi Tuska z czasów rządu PO-PSL, ale też o konkretne działania - otwarcie Polski na rosyjskich inwestorów, skrajnie niekorzystny dla Polski kontrakt gazowy z Rosją czy umorzenie ponad miliarda złotych długu wobec Gazpromu. Prawdy nie da się wymazać z pamięci Polaków, prawdy nie da się zakazać. Czasy cenzorów, panie Donaldzie Tusk, dawno się skończyły, odeszły do lamusa. Dzisiaj w Polsce jest demokracja, dzisiaj jest pluralizm medialny i dzisiaj mają głos wolni i niezależni dziennikarze. Trudno uwierzyć, że Donald Tusk nie zdaje sobie sprawy, że to jest coś naturalnego, coś normalnego, że konkretne wypowiedzi mogą być przedmiotem przekazu informacyjnego. Dla porównania - Angela Merkel, którą za podobną prorosyjską politykę krytykują niemieckie media, nie próbuje cenzurować dziennikarzy. U Donalda Tuska od momentu powrotu do polskiej polityki ujawniają się jakieś takie autorytarne zapędy. Żaden z polityków po 1989 roku nie próbował w Polsce tak radykalnie tłumić krytyki, jak robi to w tej chwili Donald Tusk. To naprawdę nie są narzędzia europejskiego polityka, to są narzędzia rodem z dyktatur. Film "Nasz człowiek w Warszawie" mogą państwo obejrzeć w serwisie VOD TVP lub na kanale TVP Info w serwisie YouTube. Dziś to wszystko w "Wiadomościach" ze studia w Warszawie. Ale już teraz Zakopane, Michał Adamczyk i "Wiadomości sylwestrowe". Już jutro wspólnie z Telewizją Polską w Zakopanem powitamy nowy rok. Michał Adamczyk, witam państwa z miejsca, które ma państwu umilić sylwestrowy wieczór. Zimowa stolica Polski bez wątpienia jak co roku w ostatni dzień roku będzie też muzyczną stolicą. Czeka na państwa moc atrakcji, a jedną z nich będzie występ kolejnej światowej supergwiazdy podczas Sylwestra Marzeń z Dwójką. W tym roku będzie to amerykański zespół Black Eyed Peas. Grupa od 20 lat jest na światowym muzycznym topie. Zdobywa wiele nagród i króluje na listach przebojów. I to oni już jutro wystąpią specjalnie dla państwa na Równi Krupowej. Połączmy się z Adrianem Boreckim. Jakie hity usłyszymy jutro na scenie? Same największe hity. Zaśpiewają razem z Sarą James. Usłyszą to wszyscy, którzy będą z nami w Zakopanem. Jak również ci, którzy punktualnie włączą telewizory. Z Los Angeles na lotnisko Kraków Airport i do Zakopanego. Zespół Black Eyed Peas - supergwiazdą Sylwestra Marzeń z Dwójką. Rokrocznie podczas Sylwestra Marzeń z Dwójką spodziewamy się, że przyjedzie wielka gwiazda, ale w tym roku jest prawdziwa petarda. Dokładnie tak. Myślę, że o zapowiadaniu Black Eyed Peas marzy każdy prezenter. Zespół Black Eyed Peas powstał w 1995 roku. Obecnie śpiewają w nim trójka raperów: will.i.am, apl.de.ap, Jaime Luis "Taboo" Gomez oraz wokalistka Jessica Reynoso. W 2003 roku ukazała się trzecia płyta formacji "Elephunk". Album pokrył się w USA czterokrotną platyną. Zespół jest wielokrotnym laureatem nagród Grammy. Teledysk utworu "Ritmo" w sieci obejrzało ponad miliard osób! Takie przeboje, które łączą w sobie 3 rzeczy, mogą być grane w radiu, na koncertach i do tego świetnie nadają się do tańca, a przecież o to chodzi w sylwestrową noc. Amerykański zespół ponownie zaśpiewa z Sarą James, która dotarła za oceanem do finału popularnego talent show. Chłopaki, Black Eyed Peas to są niesamowite osoby, cudowni ludzie, bardzo ciepli, bardzo normalni i bardzo szczerzy. Zespół zaśpiewał na ostatnim mundialu w Katarze, a już jutro zaśpiewa w Zakopanem. Na pewno wpadają w ucho, można się przy nich świetnie bawić i każdemu polecam. Mają same fajne hity, porywają do tańca, zachęcają do zabawy. Takie gwiazdy i takie hity tylko na Sylwestrze Marzeń z Dwójką. Marina Szczęsna będzie jedną z najjaśniejszych gwiazd Sylwestra Marzeń z Dwójką. Piosenkarka i jej mąż, też gwiazda, tyle że piłkarska, są już w Zakopanem. O tym, co łączy Szczęsnych ze stolicą polskich Tatr, dziś w "Alarmie". W Zakopanem byliśmy kiedyś całą rodziną na sylwestra. Zakochaliśmy się w sobie w Zakopanem. Ma w sobie niesamowitą energię. Można dobrze zjeść. Sylwester Marzeń to wydarzenie, które przygotowujemy specjalnie dla naszych widzów, dla państwa. Na pewno każdy znajdzie coś dla siebie. Różne style muzyczne na jednej scenie. Sylwestrowa rewia na Krupówkach już trwa, a przygląda się jej Maciej Sawicki. Na co najbardziej czekają ci, którzy przyjechali tu specjalnie na Sylwestra Marzeń z Dwójką? Nie ma wątpliwości, że każdy czeka na swoją ulubioną gwiazdę. Bo Sylwester Marzeń zaspokoi każdy gust. Różne style muzyczne, różne rytmy. Wszystko na jednej scenie. Tego nie można przegapić. Szampańską atmosferę czuć już dziś. Zakopane też ma to przeczucie. Że to będzie dobry sylwestrowy wieczór. Sylwester Marzeń to superludzie i fajna atmosfera. Sylwester Marzeń to nawiązywanie nowych znajomości i fajna zabawa. To będzie prawdziwa karuzela wrażeń. Black Eyed Peas. Na szczęście o to, gdzie jest Sylwester Marzeń, pytać nie trzeba. Jak zawsze pod Tatrami - plejada gwiazd. Hity Modern Talking. Tu każdy znajdzie coś dla siebie. Zaśpiewają Kasia Moś czy Edyta Górniak. Bardzo fajnie, bardzo fajna atrakcja. To jest moja radość wielka, kiedy się mogę cieszyć na powietrzu. Justyna Steczkowska. Różne style muzyczne na jednej scenie. Sara James. Viki Gabor. Marina. Maja Hyży. Będzie na czasie, bo będzie mocno tiktokowo, tak tutaj reżyser zadziałał i ściągnięte są drony najnowszej generacji. Krupówki - już roztańczone i rozśpiewane. ŚPIEW: Miłość, miłość w Zakopanem, polewamy się szampanem. Tu każdy może spotkać swoją ulubioną gwiazdę. To jest fantastyczny sylwester, przepiękne położenie Zakopanego, wspaniała publiczność, miliony ludzi przed telewizorami, fantastyczni wykonawcy. To widać, słychać i czuć. Na "Gościa Wiadomości" z napisami zapraszamy do kanału TVP Info. 