To jest program 19:30 w środę, 3 stycznia. Dobry wieczór państwu. Dzisiaj w programie: Opozycja chce odwołania ministra kultury. Wniosek o wotum nieufności wobec płk. Sienkiewicza. Coś Kaczyński musi robić. Nie żyje niemowlę zaatakowane przez bulteriera. Będzie poddany obserwacji. Tragedia. Zawsze zgodnie z rozkładem. Teleexpress od jutra w państwa domach. Zapraszam. Do Sejmu trafił wniosek o wotum nieufności wobec ministra kultury. Zdaniem polityków opozycji Sienkiewicz złamał konstytucję i ustawę o radiofonii i telewizji. Miał narazić Skarb Państwa na straty. Kaczyński mówi o ataku na demokrację i wzywa do jej obrony podczas marszu 11 stycznia. To marsz milionerów - odpowiada Donald Tusk. Prezes Kaczyński po raz pierwszy w nowym roku spotkał się z dziennikarzami. Temat mediów spotkanie zdominował. Działania podejmowane w tej chwili wobec mediów są bezprawne. Dlatego PiS chce dymisji ministra kultury. Klub PiS złożył wniosek o wotum nieufności wobec płk. Sienkiewicza. Ten wniosek musi być rozpatrywany zgodnie z regulaminem Sejmu na najbliższym albo kolejnym posiedzeniu. Powodem zmiany w mediach publicznych i postawienie ich w stan likwidacji. Kaczyński musi coś robić. Gwiazdka w TVP Info, teraz wotum nieufności. Prezes PiS zarzuca rządzącym łamanie demokracji, zapowiada walkę w obronie wolnych mediów. W Warszawie będzie manifestacja w obronie wolności słowa, wolności mediów i demokracji. Demokracja - z nią mamy problem. Marsz milionerów, tak to się nazywa. Chodzi o zarobki dotychczasowych gwiazd TVP. Są liczone w milionach. Prezes Kaczyński nie jest w stanie zaakceptować tej sytuacji, w której TVP nie jest na jego telefon. Oni tam naprawdę robili wszystko, co chcieli. Znajdowali posłusznych wykonawców. Kaczyński tłumaczył się też z telefonu, jaki o trzeciej w nocy wykonał do byłego prezesa TVP. Marszałek Terlecki mi potwierdził, że rzeczywiście jest brak sygnału. Potem dzwoniłem do 2 osób. Ale one spały. Po dłuższym zastanowieniu doszedłem do wniosku, że w tej sytuacji trzeba zadzwonić do prezesa TVP. Teraz według Tuska sytuacja mediów publicznych będzie inna. Nie będą na telefon dla polityków. Nie ustąpimy. Będziemy robić wszystko, żeby uwolnić tę przestrzeń od partyjnego modelu. Rząd pracuje nad nową ustawą medialną. Projekt może powstać w styczniu. Niech mediami rządzą ci, którzy się na tym znają. Trudno się nie zgodzić ze słowami Kaczyńskiego. To, co robi większość sejmowa, jest niezgodne z ustawami i konstytucją. Nie żyje niespełna dwumiesięczne niemowlę zaatakowane przez bulteriera. Do dramatu doszło w Zgorzelcu w domu dziewczynki. Mimo starań lekarzy dziecko zmarło w szpitalu. Tragedia. Nie do powiedzenia. Tragiczna sytuacja. W Zgorzelcu słowo "tragedia" odmieniane jest przez wszystkie przypadki. Dyżurny komendy otrzymał zgłoszenie o zgonie dziewczynki w wyniku obrażeń po pogryzieniu przez psa. Chodzi o życie niemowlęcia. Walczyło o nią wielu specjalistów. Obrażenia główki były zbyt rozległe. Taka tragedia w naszej historii oddziału ratunkowego i w mojej praktyce to coś niebywałego. Dokładne okoliczności śmierci badają śledczy. Zabezpieczono ślady, przesłuchiwano świadków. Ciało zostanie poddane sekcji. Bulterier należący do rodziny trafił do schroniska. Będzie poddany obserwacji przez biegłego behawiorystę. Oceni jego prawidłowość reakcji na polecenia. Beata to właścicielka 2 bulterierów. Przyznaje, że to rasa wymagająca poświęcenia i zaangażowania. To, jak będziemy psa traktować i ile włożymy w zaspokojenie jego potrzeb, to oddziałuje na jego zachowanie. One z natury nie są agresywne. Choć mają niechlubną historią. Brały udział w psich walkach. Nasuwają się pytania, czy tragedii można było zapobiec. Uwzględniając, co może się zdarzyć, jesteśmy w stanie ryzyko zminimalizować. Dorośli Dorośli odpowiadają za bezpieczeństwo dzieci. Właściciele psów muszą wiedzieć, że ciąży na nich odpowiedzialność cywilna i karna. W takiej sytuacji kiedy sprawca działa nieumyślnie, w zależności od uszczerbku na zdrowiu kara sięga nawet do 5 lat. Rodzicom prokurator nie postawił zarzutów. Ale prowadzi postępowanie. To jest bezpośrednie narażenie na utratę życia. Niektóre kraje odchodzą od hodowli agresywnych ras. Wielkiej Brytanii nie można posiadać psów rasy American bully. Pasażerowie zachowali spokój. Czekali na polecenia. To podczas wczorajszej ewakuacji samolotu, który stanął w płomieniach w Tokio. Ewakuacja zdaniem ekspertów była wzorowa. Nie brakuje przykładów, kiedy pasażerowie źle się zachowują w takich sytuacjach. 90 sekund może uratować setki istnień. Tyle zostało z samolotu japońskich linii lotniczych. Wczoraj spłonął w Tokio. Cały się trząsłem. Widziałem płomienie. Kiedy samolot się zatrzymał, w mniej niż minutę było pełno dymu. Personel pomógł opuścić nam samolot. Na pokładzie znajdowało się 379 pasażerów. Wszystkich uratowano dzięki sprawnej akcji. Pasażerowie zachowali spokój. Nikt nie wstawał. Wszyscy czekali na polecenie załogi. Dlatego udało się nam sprawnie ewakuować. To była wzorcowa ewakuacja. Każdy samolot jest tak skonstruowany, żeby w półtorej minuty wszyscy opuścili pojazd. To bardzo mało. To trudne i jest uzależnione od ilości pasażerów. Ale nasze szkolenia są takie, żeby w 90 sekund być w stanie ewakuować cały samolot. To mało prawdopodobne, ale jednak jest możliwe. O ile pasażerowie współpracują. Ignorowanie poleceń może skończyć się tragicznie. 4 lata temu w Rosji część pasażerów podczas ewakuacji próbowała zabrać walizki. Zginęło 41 osób. Z relacji stewardesy wiemy, że w panice ludzie zachowują się różnie. Nie można zabierać bagażu w chwili walki o życie. Gdy pokład opuszczają pasażerowie, do akcji wkracza straż pożarna. Szybki wyjazd. Jeśli personel jest dobrze wyszkolony, interwencja nastąpi szybko, jest duża szansa, że pomoc niesiona jest skutecznie. Słuchamy załogi. Jak to było w Japonii. Zachowujemy spokój. Bo ten może być na wagę życia. Atak izraelskiego drona w Bejrucie, zlikwidowanie lidera Hamasu grozi eskalacją. Mieszkańcy Libanu boją się powtórki wojny z 2006 roku. Działania zbrojne dzieją się daleko od Polski, ale mogą mieć wpływ na nasze bezpieczeństwo. Na eskalacji zależy Rosji i Iranowi. Chaos bez końca. Piekło na ziemi. Niewinne ofiary w Gazie. Do tego setki dzieci, którym Hamas ukarał dzieciństwo. Ukradł dzieciństwo. Dzieci biegały po ulicy. Siła uderzenia była tak duża, że widzieliśmy, jak starsza kobieta upada na ulicę. Niech spoczywa w pokoju. Kilka dni temu oczy świata skierowane były w stronę Gazy. Od wczoraj to Bejrut jest w centrum uwagi. Likwidacja jednego z liderów Hamasu nie uspokoi sytuacji w regionie. Eksperci mówią: postęp w negocjacjach nie jest możliwy. Dużo zależy też od tego, czy Izrael publicznie uzna wyeliminowanie tego lidera za osiągnięcie. Nie przyznaje się do tego. Armia pozostaje w stanie najwyższej gotowości na wszystkich frontach. Jesteśmy w pełni przygotowani na każdy scenariusz. To kalkulacja po każdej ze stron. Izrael jest przygotowany. To gra. I Realizacja groźby Izraela, który ostrzegał, że przywódcy Hamasu nie mogą czuć się bezpiecznie nigdzie. Do ataku doszło w części Bejrutu, która jest kontrolowana przez wspierany przez Iran i Syrię Hezbollah. To szyicka organizacja terrorystyczna sprawująca znaczną władzę w Libanie. Odpowiedź Hamasu nie pozostawia złudzeń. To terroryzm i pogwałcenie niezależności Libanu. Okupacja musi ponieść odpowiedzialność. Mieszkańcy Libanu boją się najgorszego. To przypomina inwazję na Bejrut, Liban. To naruszenie rezolucji Rady Bezpieczeństwa ONZ. Celem uchwalonej 11.08.2006 roku rezolucji było zakończenie drugiej wojny libańskiej. Zakładała m.in. rozbrojenie Hezbollahu. Tymczasem od października trwa regularna wymiana ognia między Izraelem a Hezbollahem. Ci popierają Hamas. Powtórka wojny libańskiej nie jest wykluczona. Nie spodziewałbym się, że może być kolejna wojna domowa w Libanie. Ale może być druga wojna libańska. Izraelska interwencja. Najbardziej poszkodowani są zwykli ludzie. Są też tacy, którzy mogą na tym zyskać. Rosji zależy na destabilizacji rynku ropy naftowej. Dla Iranu, sponsora terroru, Hezbollah i Hamas to dobra inwestycja. Przez ich cieśniny przebiega 20 procent dostaw ropy. To mogłoby się wiązać ze wzrostem cen. Nie mówiąc o kryzysie migracyjnym. W Iranie doszło do 2. eksplozji podczas uroczystości związanej z czwartą rocznicą zabójstwa generała. 103 osoby nie żyją. 141 jest rannych. Czerwony Półksiężyc prowadzi akcję ratunkową. Do zdarzenia doszło około godziny piętnastej. Eksplozję spowodowały zdalnie uruchomione ładunki w 2 walizkach. Atak terrorystyczny przerwał ceremonię z okazji rocznicy zabójstwa generała, który został zabity przez amerykański nalot. Pierwsza eksplozja miała miejsce 700 metrów od grobu. Sprawcy są nieznani. Władze ogłosiły, że czwartek będzie dniem żałoby. Arabia Saudyjska oficjalnie dołączyła do organizacji krajów globalnego południa. Blok wzmocnił Iran. Są tam też Chiny. Nowy kraj na czele organizacji. Rosja objęła przewodnictwo rotacyjne. To jest klub dla graczy, którzy są skonfliktowani ze światem Zachodu. Np. z UE czy USA. Organizacja zrzesza 10 państw. Dołączyły teraz Egipt, Etiopia, Arabia Saudyjska, Iran i ZEA. To prawie połowa ludności Ziemi. Członkowie organizacji posiadają 45 procent światowych rezerw ropy naftowej. Wszelkie ruchy Arabii Saudyjskiej na polu sojuszy czy dołączenia do organizacji, gdzie działają takie państwa jak Rosja, to może być postrzegane jak ryzyko, jeśli chodzi o dalsze relacje z Saudami na polu energetycznym. Arabia Saudyjska to główny dostawca ropy do Polski. Po fuzji Orlenu i Lotosu firma Obajtka sprzedała 30 procent Rafinerii Gdańskiej Saudi Aramco. Przy całych swoich minusach Saudi Aramco wydaje się partnerem, który zaspokaja nasze potrzeby. Trzeba pamiętać, że to nie jest wygodny partner. To firma kontrolowana przez saudyjski rząd. Jest daleko od naszych wartości, jeśli chodzi o demokrację, prawa człowieka, wolność słowa czy mediów. Dołączenie wzmocni Iran i Egipt. Poszerzenie tego grona o kolejne państwa pokazuje, że rozrost antyzachodniej retoryki zdobywa znaczenie. Konsoliduje się. Kraje zrzeszone w organizacji współpracują gospodarczo, choć ich kraje się wykluczają. Większość członków jest neutralna wobec Rosji w kontekście napaści na Ukrainę. Nie popiera też izolowania Rosji. Spór o Gerarda Depardieu we Francji. Czy sława pozwala mu być nieuchwytnym? 6 lat temu początkująca aktorka oskarżyła go o gwałt. Kolejna kobiety mówiły o niewłaściwych zachowaniach aktora. W grudniowym filmie francuskiej telewizji widać, jak aktor obraża swoje współpracowniczki. Dyskusja wykracza daleko poza środowisko artystyczne. Jedni stoją za nim murem. Drudzy już strącili go z piedestału. Kolejny raz wywołuje skandal. Dlaczego należy go chronić? Bo jest znany? Za tym stoją napaści i gwałty. To pozostawia blizny na całe życie. Sprawa dotyczy molestowania kobiet przez aktora. Sprawa toczy się 6 lat. To niejedyny wątek. To nie chodzi tylko o przemoc seksualną. Ale też jego domniemane kontakty z Rosją, wypowiedzi polityczne. Kilkudziesięciu artystów broni Depardieu. Broni go też Macron. Zapytany o możliwość odebrania mu orderu Legii Honorowej odpowiedział: To nie jest do tego, żeby moralizować. Na podstawie filmu się tego nie odbiera. Muzeum figur woskowych po 40 latach usunęło jego figurę. Jest też kontrpetycja. 600 artystów sprzeciwiło się próbom obrony aktora. Zanim zostanie osądzony, minie sporo czasu. Trzeba przyspieszyć sprawę. To będzie dobre dla niego i ofiar. Jeśli ktoś odbiera osobiście pewne sprawy, myśli sobie, że ja empatycznie nie chcę kogoś skreślać ze względu na jego zachowania, inaczej będzie się zachowywać niż osoba, dla której jasne jest, że to wymaga kary. Według ekspertów pokazuje to przemiany obyczajowe Francji, otwiera dyskusję o przemocy seksualnej. Oskarża się środowisko artystyczne o to, że nie walczą o kobiety. We Francji jest poważny problem przemocy domowej. Aktora oskarżyło 13 kobiet. Aktor nie przyznaje się do winy. W Europie to prawie 9 mln osób. Pół miliona tylko w Polsce. Osoby cierpiące na alzheimera. Jest ich coraz więcej. Coraz więcej wiemy o samej chorobie. To cenna wiedza. Będziemy żyć coraz dłużej i coraz więcej osób z demencją będzie się z nią zmagało. Pan Ryszard ma 82 lata. W jego głowie czas zatrzymał się ćwierć wieku temu. Który dziś jest rok? Od półtora roku mieszka w domu opieki, ale wydaje mu się, że jest młody i aktywny zawodowo. Ile mam lat? 22 lata? Jest zagubiony. Potrafi mi powiedzieć, że idzie do rodziców. A oni już nie żyją. To typowe objawy alzheimera. Gdy starzejemy się, zmienia się nasza umiejętność zapamiętywania. Dlatego osoby z alzheimerem nie radzą sobie z codziennym życiem. Człowiek zaczyna unikać świata i się go bać. To są objawy nieakceptowalne dla otoczenia. Takich ludzi jest coraz więcej. Gdy przekraczamy siedemdziesiątkę, alzheimer dopada co szesnastego z nas. Po siedemdziesiątce to już połowa ludzi. Chory na alzheimera potrzebuje wsparcia. Opiekunowie muszą zrozumieć, że chory żyje w przeszłości jak pani Elżbieta. Znów z tymi chłopakami na trzepaku. Bo ja muszę im dorównać. A ja to co? Zrozumieć chorobę pomagają filmowcy. Genialną kreację aktorską stworzył Antony Hopkins w filmie "Ojciec". Oglądając ten film, możemy się nauczyć, czego spodziewać się po chorobie u bliskiej osoby. Ta choroba ma różne etapy. W tej chorobie kluczowe jest zrozumienie. Musimy zrozumieć, co dzieje się w głowie chorego, i podać mu rękę. Tak mówi Monika Stroińska. Wprowadziła metodę leczenia Montessori dla seniorów. To wspaniali, piękni ludzie. Są głęboko schowani. Pan Ryszard i pani Elżbieta mają szczęście, że opiekunowie nie tylko wsłuchują się w ich potrzeby. Aktywizują ich też. Sprawiają, że ich życie ma blask. Pan Ryszard to mój tata. Kiedyś kłóciliśmy się o politykę, pieniądze czy moje długie włosy, ale alzheimer wymazał wszelkie spory. Została miłość. I to chyba właśnie miłość jest najlepszym lekiem na tę chorobę. Potwierdzam. Wyjątkowo osobiste wyznanie. Ważna sprawa. Dynamiczna aura i powrót zimy. Skandynawia z tym się mierzy. Żeby sobie poradzić, zamyka szkoły i urzędy. Zima przyjdzie do nas. W północno-wschodniej Polsce już jest. Ferie mogą upłynąć pod znakiem niskich temperatur i intensywnych opadów śniegu. Styczeń. Bardziej przypomina październik. Autobus nie tapla się w śniegu jak w piosence. Ale w weekend - zmiana. Do Polski zacznie napływać chłodne, mroźne powietrze. Wówczas aura będzie zimowa w całym kraju. Meteorolodzy przewidują to z wyprzedzeniem i na bieżąco można zobaczyć tutaj. Zespół PAN na bieżąco aktualizuje mapę pokrywy śnieżnej w Polsce i Europie. Tu widać, która część Europy pokryta jest białym puchem. Będzie zimno. Maksymalna temperatura to zaledwie -10. W nocy nawet -20. To w porównaniu ze Skandynawią prawdziwy upał. Na północy Szwecji -40 stopni. W Norwegii 70 cm śniegu spadło w ciągu doby. Zamknięto szkoły i przedszkola. Zawieszono pociągi. Muszę iść do pracy, ale nie ma pociągów i autobusów. Nie mam jak dotrzeć. Polskę pogoda podzieliła na 2 połowy. Północny wschód i góry - zima. Cały czas leży śnieg. Było kilka słonecznych dni. Warunki narciarskie świetne. W pozostałych regionach jesień. Instytut IMGW wydał ostrzeżenia pierwszego stopnia przed intensywnymi opadami śniegu dla województw: pomorskiego, podlaskiego, mazowieckiego i warmińsko-mazurskiego. Spadnie nawet 15 cm śniegu. W Olsztynie dziś rano na drogi wyjechało 50 piaskarko-solarek. Jest ślisko. Jak ktoś ma zimówki, jest przygotowany, nie jest źle. Bardzo ślisko. Drogowe warunki fatalne. Stan ostrzegawczy jest na 7 stacjach. Mamy stany wysokie. Taka sytuacja najbardziej newralgiczna jest w zlewni Odry. Dolna Odra - przekroczony o kilkanaście cm stan alarmowy. Prognozy jednoznaczne: mroźno i chłodno. Ani kierowcy, ani drogowcy nie powinni być zaskoczeni. Od jutra do państwa domów wraca Teleexpress. Zgodnie z rozkładem jazdy. Rozpocznie się punktualnie o siedemnastej. Przywita państwa niezawodny Maciej Orłoś. Zapraszam na Teleexpress. I tym wyjątkowym zaproszeniem kończymy program. Ja też państwa zapraszam na jutro o tej porze. Ale proszę zostać z nami. Są z nami goście. W Rzeszowie politolożka z Uniwersytetu Rzeszowskiego. A w studiu prof. Rafał Chwedoruk z Uniwersytetu Warszawskiego. O mediach publicznych, sporze i różnych wizjach. Kto od kogo powinien lub nie powinien odbierać telefonów. O tym będziemy rozmawiać. Zapraszam za moment. 