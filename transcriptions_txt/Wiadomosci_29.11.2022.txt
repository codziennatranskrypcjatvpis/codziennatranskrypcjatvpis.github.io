Dobry wieczór, Edyta Lewandowska, zapraszam na "Wiadomości". A oto co dziś w programie. Cena energii to matka wszystkich pozostałych cen. Polski rząd skutecznie walczy z inflacją. Przedłużamy działanie tarczy antyinflacyjnej, jeżeli chodzi o zerowy VAT na żywność. Ktoś, kto ma wiele na sumieniu, nie będzie uczestniczył w wyjaśnianiu tych wszystkich skandalicznych rzeczy. Polityka energetyczna za rządów Tuska pod lupą specjalnej komisji. Po roku 2007 ekipa Donalda Tuska podjęła szereg nierzorumiałych, a często tajemniczych, decyzji. Już jutro piłkarski pojedynek gwiazd. My traktujemy ten mecz jako pojedynek Polska-Argentyna, a nie pojedynek Lewandowski-Messi. Zerowy VAT na podstawowe produkty spożywcze zostanie utrzymany do połowy przyszłego roku - tak po posiedzeniu rządu poinformował premier. Nowe mechanizmy osłonowe dotyczyć będą natomiast energii elektrycznej i gazu. Dotychczasowe działania antyinflacyjne rządu obniżyły inflację nawet o 4 punkty procentowe - szacuje rząd. Przedłużamy stosowanie tarczy inflacyjnej na żywność - 0% VAT na podstawowe produkty żywnościowe. Na utrzymanie dotychczasowych obniżek VAT-u na nośniki energii nie pozwala jednak Bruksela. Cena energii to matka wszystkich pozostałych cen. W związku z tym, dusząc ceny energii, staramy się zdusić inflację wielu innych produktów, wielu innych usług. Rząd zdecydował się chronić odbiorców indywidualnych poprzez wsparcie ciepłownictwa, a także utrzymanie tegorocznych taryf na gaz i zamrożenie cen energii elektrycznej do limitów zużycia. W przypadku przekroczenia progów będą obowiązywały ograniczenia cen energii. Gospodarstwa domowe skorzystają z nich automatycznie, a małe i średnie firmy, szpitale, szkoły i samorządy mają do jutra czas na złożenie wniosków o objęcie taką ochroną. Z końcem listopada mija też termin wnioskowania o dodatki do ogrzewania prądem, węglem i innym opałem. Rząd wspólnie z samorządowcami wspiera Polaków, dostarczając im węgiel na preferencyjnych warunkach. Od czwartku zaczęliśmy dystrybucję. Dystrybucję do mieszkańców gminy Gryfino, czyli do naszej gminy, i do gmin ościennych. Jestem zadowolony z tego. Korzystam z tej najniższej ceny. Także Orlen działa na rzecz stabilizacji cen na stacjach. Dziś za pensję minimalną można kupić 2 razy więcej benzyny niż 10 lat temu, a ceny paliw w Polsce są najniższe w całej UE. Szefowa resortu finansów wysłała do innych ministrów sygnał do robienia oszczędności na wypadek nieprzewidzianych zdarzeń kryzysowych. Połączenie antyinflacyjnych działań osłonowych z odpowiedzialną polityką fiskalną podoba się inwestorom. Amerykański Bank Morgan Stanley zaleca swoim klientom zakupy polskich obligacji i akcji. Pokazuje, jakie jest duże zaufanie do polskich instytucji finansowych, do polskiej sytuacji gospodarczej i oczywiście do polskich władz, które się do tego przyczyniły. Komisja ds. bezpieczeństwa energetycznego ma zbadać nie tylko ewentualne wpływy rosyjskie na decyzje dotyczące naszego bezpieczeństwa, ale także szereg działań związanych ze strategicznymi spółkami Skarbu Państwa. Chodzi o okres rządów koalicji PO-PSL, kiedy polską gospodarkę brutalnie drenowały mafie VAT-owskie. Z ujawnionych dokumentów wynika, że rząd Donalda Tuska chciał strategicznej współpracy z Rosjanami kosztem polskiego bezpieczeństwa energetycznego. Poprzedni rząd Platformy z PSL-em zachęcał Rosjan do kupowania naszej infrastruktury krytycznej, tej strategicznej dla państwa, namawiali do inwestycji w taką petrochemię w Gdańsku, która byłaby konkurencją dla Lotosu. Ówczesny premier... Nie ma żadnej ideologicznej przesłanki, aby mówić kategorycznie "nie" inwestorom z jakiegokolwiek kraju, także z Rosji. ...mówił wprost, że rosyjskie kontrakty są ważniejsze niż zapewnienie Polakom bezpiecznych źródeł surowców energetycznych. Mamy ważne kontrakty rosyjskie, to wiadomo, że my norweskiego gazu za dużo nie potrzebujemy. Po roku 2007 ekipa Donalda Tuska podjęła szereg nierzorumiałych, a często tajemniczych, decyzji, które z dzisiejszej perspektywy szokują. Zamiast budowy gazociągu Baltic Pipe podpisano niekorzystną dla Polaków umowę gazową z Rosją. To rzeczywiście trzeba zbadać, też szerszy kontekst, ewentualnie planowane przejęcia przez rosyjski kapitał ważnych elementów sektora energetycznego w Polsce. Powołana wkrótce komisja ma także przyjrzeć się mechanizmowi działania mafii VAT-owskich z lat rządów koalicji PO-PSL. Zastanawia nas to, dlaczego nie było żadnej reakcji, żadnej interwencji ze strony ówcześnie rządzących polityków PO, dlaczego nie podejmowali żadnych działań, również legislacyjnych, żeby przeciwdziałać tego typu skandalicznym procederom. Pieniądze wyprowadzano m.in. z paliwowego Lotosu - miało do tego dochodzić poprzez firmy słupy. Jeżeli się współpracuje z firmami, które są bardzo szybko tworzone, które parę dni wcześniej powstały, i nagle przez te firmy robi się operacje finansowe, to zadaje sobie pytanie, gdzie były służby Lotosu. Łącznie za rządów PO-PSL Orlen odnotował zysk w wysokości 2 mld 908 mln zł. Teraz tylko w III kwartale tego roku zysk netto to - uwaga - prawie 13 mld zł. Mimo usilnych starań nadal nie udało się ustabilizować ukraińskiego systemu energetycznego. Stale dochodzi to nieplanowanych wyłączeń, a najtrudniejsza sytuacja panuje teraz w Kijowie. Co to oznacza dla mieszkańców Ukrainy? To ogromne utrudnienia i komplikacje, bo brak prądu to również brak wody i ogrzewania. Działają tylko te firmy i zakłady, które mogą zapewnić sobie energię elektryczną dzięki własnym agregatom i generatorom. Deficyt prądu na Ukrainie to około 30%. Elektroniczna zapora na granicy spełnia swoją rolę. Tam, gdzie fizyczną barierę wspierają kamery, czujniki ruchu i detektory sejsmiczne, nie odnotowano dotąd ani jednej skutecznej próby sforsowania polsko-białoruskiej granicy przez nielegalnych imigrantów. Granica polsko-białoruska. Tylko w ciągu minionej doby polskie służby odnotowały 70 prób jej sforsowania. W listopadzie to jest ponad 2000, a przypominam, że rok temu w listopadzie było prawie 9000, więc to już pokazuje, jak duża jest skuteczność tej bariery. Bariera fizyczna zabezpiecza granicę od czerwca. Od niemal 2 tygodni na jej dwóch odcinkach o łącznej długości 37 km działa też zapora elektroniczna. Od stycznia kamery dzienne i nocne, czujniki ruchu oraz detektory sejsmiczne będą wspomagać całą zaporę. Tam, gdzie jest zapora fizyczna i zapora elektroniczna, nie zanotowaliśmy - bo ich nie było - żadnego skutecznego przejścia migrantów na polską stronę z Białorusi. Mimo że NATO uznało nielegalną masową migrację za element wojny hybrydowej, opozycja i sprzyjające jej środowiska od początku kryzysu wulgarnie atakują rząd... ...strażników granicznych... ...i polskich żołnierzy. Wataha psów, śmieci po prostu. Właśnie rusza proces pracownika radia TOK FM Piotra Maślaka, który porównał funkcjonariuszy strzegących granicy z Białorusią przed nielegalnymi migrantami do SS. Tymczasem opozycja w Finlandii, na Litwie i na Łotwie wsparła rządy tych krajów w sprawie budowy podobnych zapór. W większości krajów granicą sporu politycznego jest podstawowy interes państwa. Nie wolno szkodzić swojemu państwu. Nie można doprowadzać do sytuacji zagrożenia bezpieczeństwa obywateli. U nas tej granicy nie ma. Totalność jest rozumiana przez destabilizację obozu władzy razem nawet z państwem. Mimo sprzeciwu opozycji polski rząd podjął decyzję o budowie kolejnej zapory - tym razem na polsko-rosyjskiej granicy z obwodem królewieckim. Dziś 192. rocznica wybuchu powstania listopadowego. Co roku tego dnia obchodzony jest Dzień Podchorążego. Prezydent Andrzej Duda na dziedzińcu Belwederu wziął udział w uroczystym apelu. Święto podchorążych po raz pierwszy obchodzono jeszcze pod zaborami - w 1908 roku. Prezydent wręczy nominacje generalskie oficerom Wojska Polskiego. To święto ma swój symboliczny wymiar. Stowarzyszenie Architektów Polskich zorganizuje konkurs na opracowanie koncepcji architektonicznej odbudowy Pałacu Saskiego, Pałacu Bruehla oraz kamienic przy ul. Królewskiej w Warszawie. W Pałacu Prezydenckim odbyło się posiedzenie Rady Dialogu Społecznego z udziałem prezydenta Andrzeja Dudy. Omawiano m.in., jak wojna na Ukrainie wpływa na polską gospodarkę. Skutki gospodarcze są ogromne. Umowy z Porozumieniem Zielonogórskim przedłużone do 2025 roku. Ministerstwo Zdrowia porozumiało się z federacją lekarzy. Udało się osiągnąć kompromis, który gwarantuje stabilne obsługiwanie pacjentów na poziomie podstawowej opieki zdrowotnej. Mirosław Skrzypczyński zrezygnował z funkcji członka zarządu Polskiego Związku Tenisowego. To kolejne konsekwencje po medialnych doniesieniach o byłym prezesie, który miał molestować młode zawodniczki. Nie ma żadnej zgody mojej jako ministra sportu i turystyki, myślę, żadnego rozsądnego polskiego działacza sportowego, na to, żeby do takich sytuacji w polskim sporcie mogło dochodzić. Prowadzenie samochodu w stanie nietrzeźwości - taki zarzut postawiła krakowska prokuratura znanemu aktorowi Jerzemu S. Przyznał się do tego, że prowadził pojazd, będąc pod wpływem alkoholu. Sędzia Igor Tuleya przywrócony do orzekania. Taką decyzję podjęła Izba Odpowiedzialności Zawodowej Sądu Najwyższego. Czas teraz na informacje mundialowe - w Katarze jest Michał Adamczyk. Dobry wieczór. Ruszyła 3. i ostatnia runda meczów fazy grupowej. Już za chwilę opowiemy o tym, kto na pewno będzie grał dalej, a kto właśnie żegna się z mundialem. Będą też najnowsze informacje przed jutrzejszym spotkaniem Polski z Argentyną. Zostańcie państwo z nami. Szczegóły już teraz w paśmie "Wiadomości ekstra" w TVP Info. Przed nami mecz Walia-Anglia. W tej grupie jeszcze wszystko jest możliwe. Mecze toczą sie równolegle. Anglia zajmuje 5.miejsce w rankingu FIFA. Walia jest 19. Walia nie grała na mistrzostwach świata od 1958 roku. 14 tysięcy Anglików. Kibice trzymają atrapy Pucharu Świata. Zobaczymy czy Williams będzie się włączał w akcje ofensywne. Kapitanowie. Kane i Bale. Foden po raz pierwszy w wyjściowym składzie drużyny angielskiej. Czterech nowych piłkarzy w wyjściowym skłądzie Anglii: Rashford, Foden, Henderson i Walker. 