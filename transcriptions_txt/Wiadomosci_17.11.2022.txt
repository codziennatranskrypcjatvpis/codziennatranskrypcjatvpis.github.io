"Nikt nie chciał zrobić krzywdy nikomu w Polsce, nikt nie chciał nikogo pozbawić życia". Tak mówił dziś w Przewodowie prezydent Andrzej Duda. Dobry wieczór państwu, Danuta Holecka, zapraszam na główne wydanie Wiadomości. Eksperci wydobywają jeszcze szczątki rakiety i zbierają ślady na miejscu zdarzenia. Śledztwo w sprawie eksplozji w Przewodowie. Śledztwo w sprawie tego incydentu trwa i ma nasze pełne poparcie. Wojna ma bardzo różny wymiar. Trudna walka z putinflacją. Kryzys energetyczny, który doprowadził do wysokiej inflacji. Rozpoczynamy pilne rozmowy dotyczące postulatów płacowych. Czujemy się pewni siebie, jest ten pozytywny bodziec. Ostatnie odliczanie przed mundialem. Zrobimy wszystko, żeby zagrać dobre spotkania, a wynik jest zawsze sprawą otwartą. W Przewodowie trwa żałoba po śmierci 2 mężczyzn, którzy zginęli w wyniku uderzenia i wybuchu rakiety na terytorium naszego kraju. Mimo to mieszkańcy Przewodowa starają się wrócić do normalności. Trwa śledztwo, które ma wyjaśnić okoliczności tego zdarzenia. Dziś na miejscu był prezydent, który podkreślił, że w jego przekonaniu i w przekonaniu ekspertów "niestety doszło do wypadku, absolutnie niezamierzonego". W Przewodowie jest Wiktoria Matusz. Jak wygląda sytuacja, czy służby wciąż pracują w miejscu eksplozji? Dzień dobry. W Przewodowie cały czas działają wszystkie służby. Straż pożarna, policja i wojsko. A także eksperci. Mają wyjaśnić, co się tu wydarzyło. W gminie obowiązuje żałoba. Trwa przygotowanie do pogrzebu 2 mężczyzn, którzy zginęli w wyniku wtorkowej eksplozji. Uroczystości będą państwowe. Prezydent Andrzej Duda wizytę w Przewodowie rozpoczął od rozmowy z bliskimi 2 ofiar. Mężczyzn, którzy zginęli w wyniku wybuchu rakiety. Prosiłbym o uszanowanie też uroczystości pogrzebowych jako uroczystości prywatnych. Rodziny bardzo proszą, że chciałyby po prostu pożegnać się ze swoimi najbliższymi w spokoju. Polska, Stany Zjednoczone i NATO są zgodne co do okoliczności incydentu w Przewodowie. W naszym przekonaniu i w przekonaniu naszych ekspertów zdecydowanie niestety wypadek. Absolutnie niezamierzony. W trakcie najsilniejszego od początku wojny ostrzału Rosji na Ukrainę Kijów wystrzelił nawet kilkaset rakiet obronnych. To jedna z nich - przez przypadek spadła na polskie terytorium, zabijając 2 osoby. Nasze materiały dowodowe, nasz materiał filmowy jest najbardziej do tej pory niezbitym dowodem świadczącym o takim, a nie innym przebiegu tej tragedii. Prokurator Krajowy objął osobistym nadzorem śledztwo. Choć nie znamy jeszcze jego pełnych wyników, nie ma wątpliwości, że to Rosja jest winna tragedii. Te wydarzenia pokazują, jak blisko jesteśmy potencjalnej eskalacji i rozlania się agresji rosyjskiej z dalekosiężnymi konsekwencjami. Polska postanowiła działać z pełną powściągliwością i odpowiedzialnością. Polskę natychmiast wsparli sojusznicy z NATO, w tym państw naszego regionu - m.in. Słowacji, Czech, Litwy i Łotwy. Bardzo silne wsparcie otrzymaliśmy ze strony USA. Szybko zgromadziliśmy także przywódców G7 i liderów narodowych w skoordynowanej, zjednoczonej odpowiedzi na eksplozję we wschodniej Polsce. Mamy pełne zaufanie do polskiego śledztwa. Śledztwo w sprawie tego incydentu trwa i ma nasze pełne poparcie. Jak mówili prezydenci Polski i USA, niewykluczone, że eksplozję spowodowała ukraińska rakieta użyta w samoobronie. Ustalenia śledztwa przeczą zapewnieniom ukraińskich władz, Jak pan zareaguje na słowa prezydenta Zełenskiego, że rakieta nie była ukraińska? To żaden dowód. Staramy się ustalić wszystkie szczegóły, każdy fakt. Dlatego chcemy, aby nasi eksperci włączyli się w prace międzynarodowego śledztwa. Jeżeli goście z Ukrainy będą chcieli zobaczyć czynności postępowania, będzie im można te czynności pokazać, tak jak mnie one zostały pokazane, jeżeli chodzi o udział w czynnościach postępowania, to już wymaga podstaw traktatowych. Jednocześnie prezydent Andrzej Duda podkreślił, że Ukraina i jej prezydent ma jego pełne wsparcie w obronie przed rosyjskim agresorem. Kolejny atak rakietowy na terytorium Ukrainy. Najgorzej sytuacja wyglądała w mieście Dniepr, gdzie Rosjanie ostrzelali m.in. budynki mieszkalne. W Kijowie Siłą Zbrojnym Ukrainy udało się odeprzeć atak rakietowy. W Odessie jest Marcin Lustig. Jakie są skutki rosyjskich ostrzałów? To był kolejny niespokojny dzień na Ukrainie. W miejscowości Dniepr zostały ostrzelane obiekty infrastruktury krytycznej oraz budynki mieszkalne. Nie ma ani jednego dnia wytchnienia. Nie ma ani jednego bezpiecznego miejsca. Na Ukrainę po raz kolejny spadają rosyjskie rakiety. Celem infrastruktura, ale też - jak w Dnieprze - przypadkowe skrzyżowanie i bloki mieszkalne. Tak teraz wygląda na Ukrainie życie codzienne przez rosyjski terror. Właśnie dlatego tak staramy się pozyskać nowoczesne systemy obrony przeciwlotniczej i przeciwrakietowej od naszych sojuszników. Te zachodniej produkcji mają stuprocentową skuteczność, właśnie dlatego Amerykanie już zapowiedzieli kolejne dostawy. Jesteśmy zdeterminowani, by nadal wspierać Ukrainę środkami do obronym tak długo, jak to będzie konieczne. Ukraina zachowa i pozostanie wolnym i niepodległym krajem z nienaruszonym terytorium. Rosja mogłaby dziś zakończyć tę wojnę. Rosja mogłaby położyć temu kres już teraz, ale tego nie zrobią. Kapitulacja Kremla byłaby politycznym końcem nie tylko Putina, ale w zasadzie jego całego otoczenia i wszystkich tych, którzy od miesięcy przekonują rosyjskich obywateli, że wygrają tę wojnę. Ale faktem jest, że dzisiaj Rosjanie wchodzą w najtrudniejszą fazę tej wojny - zimę, która na froncie będzie sprzyjać Ukraińcom. Rannych zostało 14 osób. Największy zagrożeniem są miny. Według oficjalnych informacji udało się wyzwolić ponad 60 miejscowości. Rosjanie pozostawili po sobie miny, które są śmiertelnie niebezpieczne. Ale faktem jest, że dzisiaj Rosjanie wchodzą w najtrudniejszą fazę tej wojny - zimę, która na froncie będzie sprzyjać Ukraińcom. Widzimy, jakie są problemy, jeżeli chodzi o armię rosyjską z zaopatrzeniem, z bronią, a nawet z kwestiami elementarnymi jak wyżywienie. To wszystko trzeba nie tylko pozyskać, ale przede wszystkim dostarczyć na front. Do tego mimo mobilizacji Rosjanie mają coraz większy problem z uzupełnianiem braków sprzętowych. Zmasowane rosyjskie ataki na krytyczną infrastrukturę Ukrainy to tylko jeden z elementów barbarzyńskiej polityki Kremla. Na jaw wychodzą kolejne zbrodnie wojenne Rosjan. Ich tropem podążył specjalny wysłannik TVP na Ukrainę, Marcin Nowak, który dotarł do miejscowości Kozacza Łopań w obwodzie charkowskim, przy samej granicy z Rosją. Kozacza Łopań była jedną z pierwszych miejscowości, które wpadły w ręce rosyjskich najeźdźców na samym początku inwazji. Po niemal 200 dniach okupacji nie ma tu mowy o powrocie do normalności. Wszechogarniający strach, pustki na ulicach, zrównane z ziemią domy i trauma po "ruskim mirze". Nikt tu jeszcze nie świętuje, wiedząc, jak blisko jest zagrożenie. Kozacza Łopań to miejsce oddalone o zaledwie 5 km od granicy rosyjskiej, niecałe 5 km. Stacja kolejowa, na której jesteśmy, to ostatnia stacja po stronie ukraińskiej przed wjazdem na terytorium Rosji. Co to oznacza? To oznacza, że po pierwsze to miejsce było jednym z pierwszych, które zostały zdobyte przez wojska rosyjskie, a po drugie, bliskość granicy z Rosją oznacza, że jest non stop ostrzeliwana, bo jest w zasięgu nie tylko artylerii, ale nawet moździerzy. Jak powiedzieli nam ludzie, zanim tutaj przyjechaliśmy, to miejsce to "piedzdziesjat na piedzdziesjat" - pięćdziesiąt na pięćdziesiąt, że tego dnia albo będą strzelać, albo będzie spokojnie. Wiedzą o tym bardzo dobrze mieszkańcy. Ostatnio Rosjanie ostrzelali tu nawet konwój humanitarny. Gdy są ostrzały, ukrywamy się w piwnicach. Wczoraj spadły pociski i tutaj, i na PGR, ukrywamy się. Ostrzał artyleryjski nie robi tu już jednak na nich większego wrażenia. Już się przyzwyczailiśmy... Ciężko oswoić się jednak z tym, co czeka nas w samym centrum Kozaczej Łopani. Żołnierze z Gwardii Narodowej Ukrainy prowadzą nas do ciemnej piwnicy. To rosyjska katownia, w której znęcano się nad lokalną ludnością i pojmanymi ukraińskimi wojskowymi. Oprawcy nie mieli dla nich żadnej litości. Jest taki telefon polowy - TA-57. Rosjanie zakładali na uszy torturowanej osobie słuchawki, uruchomiali telefon i w taki sposób prąd uderzał po uszach osobę torturowaną. Śladów okrucieństwa jest więcej. Na skraju wioski odkryto masowe groby, które Rosjanie dodatkowo zaminowali. W oczekiwaniu na saperów śledczy ds. zbrodni wojennych ekshumują zwłoki z pobliskiego cmentarza. W oczy rzuca się wiele świeżych mogił. W obliczu rosyjskich ataków na Ukrainę sojusz zachodnich państw rośnie w siłę. Amerykańskie i brytyjskie służby oskarżają Rosję nie tylko o ataki na ukraińskich cywilów, ale też o to, że sprowadza niebezpieczeństwo na mieszkańców Europy. Polska od początku sprzeciwiała się rosyjskiemu imperializmowi. Teraz naszym śladem także inne kraje stanowczo potępiają zbrodniczą Rosję. Świat jednoczy się w obliczu rosyjskich zbrodni na Ukrainie. Ostatnie wzmożone rakietowe ostrzały ze strony barbarzyńskiej Rosji tylko wzmocniły siłę i jedność Zachodu. Rosja dziś może wycofać się z tej wojny, może darować sobie tę kampanię siania strachu i w rezultacie pognębiania morale własnych ludzi. Bo im dłużej trwa rosyjska inwazja, tym dłużej trwać będzie międzynarodowa pomoc dla Ukrainy. Polska od początku ostrzegała przed imperialistycznymi zapędami Kremla - o czym na forum ONZ przypomniał ambasador Krzysztof Szczerski. Moskwa pomimo porażek na froncie nie zmieniła swoich celów. Nadal chce wymazać Ukrainę z mapy świata poprzez ataki na niewinnych ludzi, którzy cierpią najbardziej. USA, Wielka Brytania i Polska najmocniej wspierają Ukrainę wojskowo, humanitarnie i dyplomatycznie. Naszym śladem podążają inni. Prezydent Portugalii wezwał Rosję do zaprzestania ataków rakietowych, premier Hiszpanii oskarżył Putina o łamanie prawa międzynarodowego i praw człowieka, szefowa włoskiego rządu zapewniła o wsparciu dla Ukrainy. W rozmowie z prezydentem Bidenem zgodziliśmy się na wspieranie Ukrainy dopóki będzie potrzebowała naszej pomocy. Rosyjska inwazja musi się zakończyć. Trwa też walka z rosyjską dezinformacją. Beata Szydło została wiceszefową specjalnej komisji PE ds. zagranicznej ingerencji w procesy demokratyczne w Unii. To jest ważna komisja pod tym względem, że ona ma pokazywać, jakie są różne wpływy dezinformacji. Szef brytyjskiego MI5 podkreśla, że oprócz brutalnych ataków na obywateli Ukrainy rosyjski zbrodniarz wojenny Putin jest odpowiedzialny za narażenie bezpieczeństwa Europejczyków. Nielegalna inwazja Putina na Ukrainę sprowadziła wojnę do Europy i zagrożenie dla bezpieczeństwa mieszkańców naszego kontynentu. Ataki na cywilów i cywilną infrastrukturę to barbarzyński odwet za porażki na froncie. My z historii znamy bestialstwo rosyjskiego żołnierza, jest to immanentna cecha taka antycywilizacyjna działań rosyjskiej armii i to widzimy na Ukrainie. Dziś holenderski sąd potwierdził, że do zestrzelenia malezyjskiego Boeinga 777 nad Ukrainą w 2014 roku użyta została rosyjska rakieta. W opinii sądu katastrofa lotu MH17 została spowodowana przy użyciu rosyjskiego pocisku kierowanego ziemia-powietrze Buk. Sąd uznał, że dwaj Rosjanie oraz współpracujący z nimi Ukrainiec są winni zestrzelenia samolotu i śmierci 283 pasażerów i 15 członków załogi. Wśród ofiar byli rodzice Paula Guarda. Dla mnie od początku było jasne, że tej zbrodni dokonali Rosjanie. Odpowiedzialność za śmierć tych ludzi ponosi rosyjski reżim i osobiście Putin. Holenderski sąd podkreślał, że Rosja sprawowała wówczas kontrolę nad zbuntowaną Doniecką Republiką Ludową, którą nielegalnie proklamowano na wschodniej Ukrainie kilka miesięcy przed katastrofą. Oglądają państwo główne wydanie Wiadomości. Oto co jeszcze przed nami w programie: Historyczna podróż w kosmos. Rząd i związkowcy z Solidarności stworzą zespół roboczy m.in. do spraw regulacji płacowych w budżetówce. To efekt spotkania przewodniczącego związku z premierem. Rządy w całej Europie stoją przed trudnym zadaniem pogodzenia odpowiedzi na oczekiwania płacowe z walką z inflacją i dyscypliną fiskalną. Brytyjski sekretarz skarbu przedstawił plan ratowania finansów państwa. Jeremy Hunt zamierza pozyskać dziesiątki miliardów funtów dzięki podwyżkom podatków i cięciom fiskalnym. Musimy kontynuować nieprzejednaną walkę, by obniżyć inflację, a także twardo zobowiązać się do odbudowy finansów publicznych. Wielka Brytania podobnie jak inne kraje jest już w recesji. Na obniżenie dynamiki PKB wpływają przede wszystkim wyższe ceny nośników energii. Polsce udało się na razie uniknąć tzw. technicznej recesji. W II kwartale PKB Polski urósł o blisko 1% w stosunku do poprzednich 3 miesięcy i o 3,5% w skali roku. Ale także i u nas głównym zagrożeniem dla wzrostu gospodarczego są ceny nośników energii, które są w centrum uwagi podczas odbywającej się w Rzeszowie 7. edycji Kongresu 590. Kryzys energetyczny, który doprowadził do wysokiej inflacji, z którą dzisiaj walczy cały świat. Myślę, że ci, którzy wątpili, że inflacja to jest przede wszystkim skutek wojny, także pewnie skutek covidu, dzisiaj już nie mają wątpliwości, że wojna ma bardzo różny wymiar. Prąd w Polsce jest najtańszy w Europie. Podejmowanych jest szereg działań, żeby nie był na tak wysokim poziomie, jak jest zagranicą, i żeby on był dostępny finansowo dla wszystkich Polaków. Według najnowszych danych Eurostatu napędzana kosztami nośników energii i żywności inflacja w UE sięgnęła już 11,5%. Ponad 20-procentowy wzrost cen notują kraje bałtyckie oraz Węgry. Według unijnej metodologii inflacja w Polsce to 16,4% - większą ma jeszcze Holandia. Rada Polityki Pieniężnej po 11 podwyżkach stóp procentowych z rzędu przestała podnosić koszt pieniądza. Dalszego podnoszenia kosztu pieniądza chcą jednak członkowie Rady powołani przez kontrolowany przez opozycję Senat. Na październikowym posiedzeniu głosowali za podwyżką o 0,5 punktu procentowego, a wskazana przez ugrupowanie Szymona Hołowni prof. Joanna Tyrowicz domagała się, by stopy poszły w górę aż o 1 punkt procentowy. To oznaczałoby wzrost raty typowego kredytu mieszkaniowego o około 300 zł. To się przekłada na kolejną podwyżkę - znaczącą podwyżkę rat kredytowych. A to już naprawdę sprowadza te rodziny do problemów finansowych, poważnych problemów finansowych. Dalsze zacieśnianie polityki pieniężnej zdusiłoby też gospodarkę w czasach kryzysu, gdy pojawiają się nowe oczekiwania płacowe związkowców. Na ich temat premier rozmawiał dziś z przewodniczącym NSZZ Solidarność. Pan premier zdecydował o tym, aby powołać w ciągu najbliższych dni zespół roboczy pomiędzy związkiem "Solidarność" a rządem. Jak poinformował przewodniczący Solidarności Piotr Duda, jest wstępne porozumienie dotyczące rozszerzenia katalogu firm energochłonnych objętych pomocą rządu, a także odmrożenia zakładowych funduszy świadczeń socjalnych. Fundusz socjalny będzie obliczany już na bieżąco, a nie z poślizgiem, tak jak to było za czasów PO i PSL, że fundusz na rok 2016 był obliczany z ostatniego półrocza 2010 roku. Ze względu na wydarzenia w Przewodowie, a także wystosowane przez premiera zaproszenie do rozmów, Solidarność odwołała protest, który miał dziś odbyć się w Warszawie. Zero tolerancji wobec sprawców najcięższych przestępstw. Sejm odrzucił sprzeciw Senatu wobec nowelizacji Kodeksu karnego. Tym samym duży pakiet reform autorstwa Ministerstwa Sprawiedliwości czeka już tylko na podpis prezydenta. To zasadnicza zmiana polityki karnej wobec najgroźniejszych przestępców. To jest dobra wiadomość dla ogromnej większości Polaków, zła wiadomość dla tych przestępców, ja o tę złą wiadomość dla przestępców, a dobrą dla większości rodaków, walczyłem przez okrągłe 25 lat. Najważniejsze zmiany, jakie wprowadza nowelizacja, to: kara bezwzględnego dożywocia bez możliwości warunkowego zwolnienia, górna granica terminowej kary pozbawienia wolności z 15 do 30 lat, podwyższenie kar za pedofilię i gwałty oraz za przyjmowanie łapówek, okres przedawnienia karalności zabójstwa z 30 do 40 lat, konfiskata aut pijanym kierowcom. Cieszę się, że te przepisy dotyczące ochrony dzieci wchodzą w życie. Jak podkreśla rzecznik praw dziecka, dotkliwe sankcje mogą w znacznym stopniu przyczynić się do poprawy ochrony dzieci. Zastosowanie bardziej surowych, bardziej wąskich widełek na pewno przyczyni się do tego, że niektórych czynów będzie mniej, a w ten sposób ochronimy część dzieci przed dotkliwością przestępstw. Ustawa dokonuje też rewolucji w zakresie skutecznej ochrony Polaków przed lichwiarzami. Zakłada m.in. określenie maksymalnych kosztów pozaodsetkowych pożyczek, obniżenie tych kosztów dla kredytów konsumenckich, zapobieganie "rolowaniu kredytów" oraz nadzór KNF nad instytucjami pożyczkowymi. To jest wielki krok po tylu latach walki. Ludzie będą płacili dużo, dużo mniej. Lichwa niszczy każdego dnia rodziny, przez to są tragedie, samobójstwa, dramaty. Ustawa antylichwiarska weszła w życie dziś. Już za 3 dni wielkie piłkarskie emocje. Polska rozpocznie mundialowe zmagania w przyszły wtorek meczem z Meksykiem. Biało-Czerwoni dziś wylecieli do Kataru. Przenieśmy się teraz na miejsce. Przed hotelem, w którym będzie mieszkać polska reprezentacja, jest Marcin Tulicki. Powiedz, czy nasi już wylądowali? To już pewne. Nasi wylądowali kilka minut temu. Udało nam się uchwycić ten moment. Za kilka minut powinni pojawić się w hotelu. Stąd będą jeździć do centrum treningowego oddalonego stąd 12 minut. We wtorek 1. wielki dzień. Mecz z Meksykiem. I polecieli! A do południowej granicy Polski mieli fachową eskortę z bazy lotnictwa w Krzesinach. Wczoraj nasi zgotowali nam ogromne emocje do ostatnich minut meczu z Chile, ale właśnie po wczorajszym - są dobrej myśli. Czujemy się pewni siebie, jest ten pozytywny bodziec. Wiemy, w którym kierunku mamy iść, wiemy, co musimy zrobić. Cieszy to, że nie straciliśmy bramki, gramy na zero z tyłu. Jesteśmy dobrze zorganizowani, ale mamy na pewno braki do poprawy. Mamy tydzień w Katarze, żeby się do tego przygotować. Dla wielu kibiców już wyjście z grupy będzie wielkim sukcesem. Liczy na to m.in. były reprezentant Polski. Liczę przede wszystkim na to, żeby reprezentacja Polski wyszła z grupy. Nie będzie to łatwe, myślę, mecz z Meksykiem będzie arcytrudny. Widzieliśmy wczoraj drużynę chilijską, która moim zdaniem będzie podobna w stylu gry do Meksykanów. Myślę, że to byłby wielki sukces, gdybyśmy wyszli z grupy. Sam selekcjoner reprezentacji Polski wierzy w sukces. Jesteśmy przygotowani na różne warianty. Najważniejsza dla mnie informacja, to żeby zawodnicy byli zdrowi. Z resztą sobie poradzimy, jeżeli chodzi o skład. Niczego nie obiecujemy, zrobimy wszystko, żeby zagrać dobre spotkania, a wynik jest zawsze sprawą otwartą. Trzymamy mocno kciuki za naszych. Pierwszy mecz z Meksykiem Polacy rozegrają we wtorek, 22 listopada. Początek o godzinie 17.00. Transmisja tylko w Telewizji Polskiej. Nasi piłkarze wylądowali. To jest samolot z naszymi piłkarzami. Są już na lotnisku. Życzymy powodzenia. I nam życzymy, żebyśmy się mieli z czego cieszyć. Republikanie wygrali wybory do Izby Reprezentantów w USA. Według cząstkowych wyników wyborów uzupełniających partia zapewniła sobie większość w niższej izbie Kongresu. O wygranej republikanów przesądziły wyniki z 27 okręgu w Kalifornii. Ostatecznie zwyciężył tam dotychczasowy kongresmen Mike Garcia i tym samym zapewnił swojej partii 218 miejsc w Izbie, czyli tyle, ile potrzeba do uzyskania większości. Rok i 12 dni po pierwszej planowanej dacie startu, 2 miesiące i 18 dni po pierwszym rozpoczęciu odliczania i 43 minuty po otwarciu okna startowego, ale tym razem się udało! Testowa Misja Artemis 1 została rozpoczęta. W Kennedy Space Center temu historycznemu wydarzeniu przyglądała się Joanna Pinkwart. Wszystko szło wyjątkowo gładko, aż na 3 godziny przed planowanym startem pojawił się wyciek paliwa - jak przy każdej do tej pory próbie. Lecz tym razem - o 1.47 - rakieta SLS zaczęła się unosić. Najpotężniejsza rakieta świata właśnie wyruszyła w swoją historyczną podróż. Wreszcie. Bo została już nawet nazwana najbardziej pechową rakietą w historii NASA. Ale ten pech właśnie się skończył i rozpoczęła się ta historyczna podróż - po pół wieku - na Księżyc. Statek Orion z europejskim modułem załogowym okrążą Księżyc i po 26 dniach wrócą na Ziemię. To krótsza misja, niż planowano, ale tyle ma wystarczyć, by sprawdzić wszystkie systemy. Długość misji zależy od tego, gdzie Ziemia jest względem Księżyca i w jakiej odległości od niego jest Floryda. Ta misja jest bezzałogowa, lecz statek Orion nie jest pusty. Jest w nim amerykański manekin i 2 europejskie fantomy mające w sobie polską krew, a właściwie setki czujników wykonanych przez naukowców z krakowskiego Instytutu Fizyki Jądrowej. Cel eksperymentu - sprawdzenie, czy promieniowanie przy Księżycu zwiększa ryzyko raka piersi u astronautek. To Helga i Zohar, 2 identyczne fantomy - jeden zabezpieczony, drugi nie. Zohar ma na sobie coś, co można nazwać kamizelką przeciwradiacyjną. Program Artemis to ścisła współpraca Amerykańskiej i Europejskiej Agencji Kosmicznej. To oznacza dla nas, że będą w tych księżycowych misjach latać Europejczycy. Wszyscy z nas się zgłosili na ochotnika - i ja, i moi koledzy. Pierwszy lot żywych astronautów na orbitę Księżyca zaplanowano na 2024 rok. Jedno na dziesięcioro dzieci na świecie rodzi się przedwcześnie. Dziś Światowy Dzień Wcześniaka. Ma on zwiększać świadomość o przyczynach i skutkach wcześniactwa oraz o specjalistycznej opiece, jakiej takie maluszki potrzebują. Bo przed wcześniakami stoi dużo wyzwań. Hania urodziła się w 27. tygodniu ciąży. Jej mama nie spodziewała się takiego obrotu spraw. Nic nie zapowiadało, że będzie to przedwczesny poród, tak że to bardzo duży szok. Bliźnięta - Jaś i Zosia - przyszły na świat w 25. tygodniu ciąży. Dzieci w szpitalu są już od 115 dni. Wszędzie rurki, kabelki, cała aparatura chodząca, dzieci były też wspierane tlenowo, także w respiratorach. Przeważnie wcześniaki po przyjściu na świat potrzebują kompleksowej opieki. Współpracujemy i z kardiologami, i z neurologami, czasami z neurochirurgami, z okulistami. W 2021 roku w Polsce urodziło się ponad 330 tys. dzieci. 24,5 tysiąca z nich to właśnie wcześniaki. To pierwsze w naszym kraju sześcioraczki - urodziły się 11 tygodni przed terminem. Dziś, w Dniu Wcześniaka, dzieci odwiedziły w Pałacu Prezydenckim pierwszą damę. W Warszawie za kilka minut rozpocznie się uroczysta gala 2. Międzynarodowego Festiwalu Telewizyjnego Heart of Europe organizowanego przez TVP, gdzie zostaną wręczone nagrody dla najlepszych produkcji, zgłoszone przez nadawców publicznych z 13 krajów regionu. Transmisja gali tuż po wydaniu "Wiadomości" w TVP Polonia. Na miejscu jest Jakub Krzyżak. Powiedz, jakie produkcje są wśród nominowanych i kiedy poznamy zwycięzców. Nagrody zostaną przyznane w 5 kategoriach. W każdej z kategorii jest jakaś produkcja TVP. Mamy dwie nominacje w kategorii film fabularny. Zostaną przyznane jeszcze w 4 innych kategoriach. Finałowa gala rozpocznie się za kilka minut. Filmowe serce Europy bije w Warszawie. 25 filmów walczy w 5 kategoriach. Do każdej z nich powołano odrębne jury. Nominowano produkcje zgłoszone przez nadawców publicznych z 13 krajów Europy Środkowo-Wschodniej. W tym przez Telewizję Polską. To m.in.: w kategorii "Serial": "Dom pod dwoma orłami" Waldemara Krzystka, wśród dokumentów "Tylko wiatr" Zofii Kowalewskiej, w kategorii "Digital" wydarzenie medialne #SaveUkraine, które wyreżyserował Cyprian Ziąbski, a także 2 produkcje w kategorii "Film fabularny": "Babilon. Raport o stanie wojennym" oraz "Marusarz. Tatrzański Orzeł" - oba w reżyserii Marka Bukowskiego. Za nami 3 dni pokazów telewizyjnych, nowości, debat i spotkań. Ludzie entuzjastyczni, cieszą się, że mogli tu przyjechać, integracja, przedstawiciele stacji, producenci z centralnej Europy. Festiwalowi Heart of Europe towarzyszyło także Forum Koprodukcyjne, które umożliwiło nawiązanie ścisłej współpracy między uczestnikami wydarzenia. Wzięli w nim udział producenci, specjaliści ds. zakupów licencji czy przedstawiciele instytutów filmowych. Efektem, na który bardzo liczymy, jest to, że w wyniku tego festiwalu nawiązana zostanie współpraca pomiędzy nadawcami i producentami i będą powstawać nowe produkcje, nowe projekty, które będą atrakcyjne dla widzów. Zarówno tych w Polsce, jak i za granicą. Możemy wymieniać się doświadczeniami i nawzajem inspirować. Tego typu spotkanie nadawców z tej części Europy to cenna inicjatywa. Kiedy spotykamy się twarzą w twarz, poznajemy się, możemy łatwiej nawiązać współpracę - ten festiwal łączy. Na koniec mamy dla państwa bardzo dobrą wiadomość. Przenosimy się do Kataru. Na lotnisko w Katarze. Widzę Czesława Michniewicza. Prowadzi naszą załogę. Dalej reszta kadry. Witają się z przedstawicielami, jak przypuszczam, tamtejszego związku piłkarskiego lub Fify. Czekamy na piłkarzy. Najbliższy mecz jest 22 listopada. Transmisja w TVP 1. I TVP Sport. 26 listopada mecz z Arabią Saudyjską. Ten mecz też jest do wygrania. 