"Jeżeli jest piekło na ziemi, to właśnie tam" - mówią władze Mariupola o ataku Rosjan na tamtejsze zakłady metalurgiczne Azowstal. Dobry wieczór państwu, Danuta Holecka. Zapraszam na główne wydanie "Wiadomości". Dwa razy trafiłem pod bombardowanie. Cudem uszedłem z życiem. Ukraina broni się i odpycha Rosjan od Charkowa. Teraz wszyscy stracili pracę i ta pomoc humanitarna nas ratuje. Jednomyślność jest gwarantem tego, żeby UE była wspólnotą ojczyzn. Czy Unia Europejska odejdzie od swoich fundamentów? Brak jednomyślności oznacza zmiany ustroju Unii. Jeśli chodzi o emocje, ale też i poziom: jest kosmiczny! Więcej drużyn powalczy o tytuł. Rewolucja w Lidze Mistrzów. Znaleźliśmy rozwiązanie. Stworzyliśmy system, który sprawi, że rywalizacja będzie jeszcze bardziej zażarta. 40 mld dolarów - taką astronomiczną kwotę USA chcą przeznaczyć na pomoc Ukrainie. Do amerykańskiego Senatu wpłynął projekt rezolucji uznającej Rosję za sponsora terroryzmu. A Czechy właśnie zastąpiły Rosję w Radzie Praw Człowieka ONZ. Kończy się 77. dzień rosyjskiej agresji na Ukrainie. "Tchórz" - tak o Putinie mówi spiker Izby Reprezentantów USA. Oto podsumowanie rosyjskiego bestialstwa na Ukrainie. Kto, jeśli nie tchórz, udaje, że idzie na wojnę i bombarduje szpital położniczy? Kto, jeśli nie tchórz, każe swoim żołnierzom gwałcić dzieci na oczach ich rodziców? Amerykańscy senatorowie stworzyli projekt rezolucji uznającej Rosję za sponsora terroryzmu. Władimir Putin uosabia totalitaryzm, terroryzm i tortury. A Rosja jest niestety w jego rękach. Istnieją jedynie cztery państwa, które traktujemy w ten sposób. To Kuba, Syria, Iran i Korea Północna. Chcemy, by Rosja była piąta. W ciągu 77 dni Kreml spustoszył setki miejscowości na Ukrainie, mordując lub raniąc ponad 600 dzieci. Ludobójstwo na drugim końcu świata - tak określił rosyjską zbrodniczą działalność na Ukrainie Joe Biden przed miesiącem. Tak, nazwałem to ludobójstwem. Ponad milion Ukraińców zostało zesłanych do Rosji - donosi Kijów. A to szczególne barbarzyństwo. Codziennie w bombardowanych szpitalach giną cywile i ranni żołnierze. Sytuacja jest tragiczna. Są przerwy w dostawach światła, gazu i wody. Wszędzie dookoła toczą się walki. Ukraińcy żołnierze potrzebują broni. Prezydent USA ogłosił kolejny pakiet pomocy wojskowej. Chodzi o haubice, a także amunicję artyleryjską i radary, a także rakiety kierowane laserowo czy drony. 368 do 57. Ustawa zostaje uchwalona. Amerykańska Izba Reprezentantów przegłosowała ustawę o pomocy Ukrainie w wysokości blisko 40 mld dolarów. Duża część pieniędzy zostanie przeznaczona na zwiększenie liczebności wojsk w Europie. Inne środki zostaną poświęcone na pomoc humanitarną. Ponad 8 milionów Ukraińców zostało zmuszonych do pozostawienia swoich domów. Atakujący Rosjanie zachowują się gorzej od zwierząt. Nie mamy żadnych wątpliwości, że informacje o gwałtach i o rabunkach są informacjami prawdziwymi. Andrzej Duda z wizytą na Słowacji. Polski prezydent wspólnie z Zuzaną Caputovą planują odwiedzenie państw Zachodu, by lobbować na rzecz zbliżenia Ukrainy z UE. Nie ma wątpliwości, że większość świata odwraca się od Rosji. Gratulujemy Republice Czeskiej wyboru na członka Rady Praw Człowieka. Czechy zastąpiły w Radzie Praw Człowieka ONZ Rosję - zawieszoną po wywołaniu wojny. Drugie co do wielkości ukraińskie miasto jeszcze kilka dni temu znajdowało się praktycznie na linii frontu. Dziś Charków oddycha spokojniej. Rosyjskie wojska zostały odepchnięte od miasta wystarczająco daleko, by centrum znalazło się poza zasięgiem rosyjskiej artylerii. Ukraińcy wyzwolili spod okupacji kilkanaście miejscowości na północ i na wschód od miasta. Teraz pod ostrzałem są właśnie te wyzwolone miejscowości. W Charkowie jest Jacek Łęski. Jak wygląda sytuacja na miejscu? Charków bardzo powoli leczy rany zadane przez rosyjskiego najeźdźcę. Rzadziej słychać syreny alarmów przeciwlotniczych. Ludzie wychodzą ze schronów i starają się żyć normalnie. Ale nie mają za co. Wielkie zakłady są zamknięte. Kiedy nie ma pracy, nie ma pieniędzy. Mieszkańcy skazani są na pomoc humanitarną. Siewiernaja Sałtowka, tak nazywa się ta dzielnica po rosyjsku, w języku, jakim mówiła ogromna większość mieszkańców Charkowa. W pierwszych tygodniach wojny była codziennie ostrzeliwana z rakiet, artylerii, a nawet rosyjskich bombowców. Mieszkańcy uciekali w popłochu. Do dziś Sałtowka przypomina miasto duchów. W tym częściowo spalonym domu mieszka tylko jeden mężczyzna, pan Anatolij. Dlaczego nie chciał się ewakuować? Myślałem, żeby wyjechać, ale mam psa i ok. 30 kanarków. Nie mogę ich nigdzie wywieźć. Mam 70 lat. Dokąd mam uciekać? Trudno się oprzeć zaproszeniu do obejrzenia ptaków. Anatolij nie pamięta już dokładnie, ile ich jest. Kilka zdechło od zimna, gdy po nalotach z budynku wyleciały wszystkie okna. Ale większość przetrwała. Może będą miały młode? Nadzieja jest, ale te jajka zmarzły i nie wiem, z ilu z nich wyklują się pisklęta. Tu na 8. piętrze mieszkała znajoma Walentego. Rakieta uderzyła o 5.00 nad ranem w jej mieszkanie. Jeszcze nie odnaleziono ciała, nie ma z nią żadnego kontaktu. Przepadła. Dwa razy trafiłem pod bombardowanie. Cudem uszedłem z życiem. Wywiozłem stąd mnóstwo ludzi i odholowałem wiele samochodów. Ci, którzy przeżyli i nie wyjechali, zmagają się z koszmarem dnia codziennego w Charkowie. Ta kolejka stoi od 5.00, czyli od zakończenia godziny policyjnej. Tu można dostać pomoc humanitarną, czyli po prostu jedzenie. 4 słoiki krówek, cukier, mąka, makaron, konserwa mięsna, herbata. Całkiem niezła pomoc. Bo teraz wszyscy stracili pracę i ta pomoc humanitarna nas ratuje. A proszę zobaczyć, jaka jest kolejka. Działa też specjalny program, przez który zostały nam przekazane pieniądze. Najpierw 100 hrywien, później 500. Ludzie mają zszargane nerwy, w kolejce dochodzi do kłótni. Niektórzy stali wczoraj cały dzień, dziś chcieliby być obsłużeni poza kolejką. Inni stoją od 5.00 i nie chcą ustąpić. Dziś przywieźliśmy 500 zestawów. Wczoraj wydaliśmy 800. Ile mamy, tyle wydajemy, ale chętnych jest więcej niż paczek. Mieszkańcy Charkowa starają się zapomnieć o wojnie. Są bardzo dzielni, ale nie mogą uciec od koszmaru. Chwała Polsce za to, że nam pomogła. Chwała... Chce mi się płakać. Ludzie muszą sobie radzić i jakoś radzą. Mają nadzieję, że najgorsze już za nimi. Jedna trzecia rosyjskiego gazu płynącego przez Ukrainę została odcięta w wyniku rosyjskiego ostrzału - informują Ukraińcy. Dla Polski nie będzie to miało konsekwencji. Może mieć dla państw UE wciąż uzależnionych od surowców z Rosji. Problemy z przesyłem gazu mają związek z kolejnymi rosyjskimi atakami. Rosyjskie wojska zniszczyły gazociąg przesyłowy w Siewierodoniecku na wschodzie Ukrainy. Po akcji Rosjan blisko 1/3 gazu płynącego przez Ukrainę do Europy została odcięta. Na Polskę ta sytuacja nie wpłynie. Z rosyjskim gazem rozstaliśmy się ostatecznie dwa tygodnie temu. Teraz jesteśmy bezpieczni, jesteśmy przygotowani. Zrobiliśmy wcześniej dużo rzeczy, żeby być gotowi i odporni na taką sytuację. Polska ma zapewnione bezpieczeństwo energetyczne ze względu na działania rządu prowadzone od lat, w tym nowe połączenia z sąsiadami - niedawno z Litwą, wkrótce także ze Słowacją. Cieszę się, że już niedługo ten interkonektor gazowy nas połączy i dzięki temu będzie możliwe wzajemne zasilanie gazem. Dywersyfikacja dostaw to także terminal gazowy w Świnoujściu i jego rozbudowa. Wkrótce także gazociąg z Norwegii Baltic Pipe i pływający terminal w Gdańsku. Zapełnienie magazynów w Polsce wynosi 84%. Co warto podkreślić - to zapełnienie magazynów wrosło jeszcze po odcięciu gazu rosyjskiego do Polski. Jesteśmy, można powiedzieć, najlepiej przygotowanym krajem na ten kryzys w Europie. Średnia europejska to jest około 30% napełnienia gazem, Niemcy mają 33%. Nasi zachodni sąsiedzi podobnie jak kilka innych państw europejskich wciąż są całkowicie zależni od dostaw z Rosji. Przez wiele lat Rosja właśnie konsekwentnie realizowała tę politykę, czyli po prostu uzależniała wiele państw europejskich, korumpowała wielu polityków europejskich ku temu, aby te projekty infrastrukturalne powstawały. Tylko Niemcy płacą Rosji za gaz 200 mln euro dziennie. Oglądają państwo główne wydanie "Wiadomości". Oto co jeszcze przed nami w programie. Służby mundurowe sprawdzone na ćwiczeniach. Ukraińskie człowieczeństwo w piekle wojny. "Finlandia podejmuje historyczne decyzje, gdy stawką jest bezpieczeństwo" - mówiła dziś fińska premier po tym, jak komisja obrony tego kraju zarekomendowała przystąpienie do NATO. Już jutro Finowie mają ostatecznie zdecydować się na ten krok, a wkrótce podobną decyzję zapewne podejmie Szwecja. Finowie nie mają wątpliwości. Najlepszą obroną przed rosyjską agresją jest NATO. Czy Finlandia powinna przystąpić do NATO? Fińska komisja obrony zarekomendowała właśnie przystąpienie kraju do Sojuszu Północnoatlantyckiego. Już jutro fińskie władze mają podjąć decyzję o złożeniu wniosku o członkostwo. Jeśli Finlandia podejmuje historyczne decyzje, to tylko dla bezpieczeństwa własnych obywateli. Nasze dołączenie do NATO wzmocni cały Sojusz. Fińskie wojsko jest gotowe, by wejść w natowskie struktury. Podobną decyzję wkrótce mają podjąć Szwedzi. Dla Szwecji to podniesienie zdolności obronnych, bo Rosja poważnie się zastanowi, zanim zaatakuje kraj, który jest członkiem NATO. Przystąpienie Szwecji i Finlandii do NATO nie tylko poszerza granice Sojuszu, ale poważnie zmienia architekturę bezpieczeństwa w Europie. Pakt Północnoatlantycki zyskuje dostęp do strategicznego terenu. Morze Bałtyckie staje się morzem wewnętrznym NATO i sytuacja dotychczasowa czyli to, że po tym morzu poruszała się flota bałtycka, tzw. rosyjska, właściwie nie będzie miało racji bytu. Morski szlak do portu w Petersburgu byłby w pełni kontrolowany przez kraje NATO. To kolejny potężny cios dla Władimira Putina. Ponad 1300 km granicy z Finlandią stanie się granicą z NATO. Putin, który rozpoczął wojnę po to, żeby wygonić NATO z Ukrainy, nagle przyciąga kraje północne do tegoż Paktu Północnoatlantyckiego. To jest gigantyczna sprawa. W obliczu realnego zagrożenia Szwecja i Finlandia zrywają z zasadą neutralności i są gotowe podobnie jak Polska na wschodzie budować północną flankę Sojuszu. Polska stała się dla wielu krajów takim wzorcem. W Polsce w tej chwili przebywają wojska sojusznicze i z Polski biorą przykład inne kraje. Szwecja i Finlandia maja poparcie USA i Wielkiej Brytanii. Ich akcesja do NATO wydaje się przesądzona. Po ponad 80 latach do Polski powraca unikatowa kolekcja okazów zoologicznych i książek naukowych. Eksponaty zostały zagrabione przez Niemców w czasie II wojny światowej ze zbiorów ówczesnego Państwowego Muzeum Zoologicznego w Warszawie. Szacuje się, że właśnie w czasie wojny Polska utraciła 70% materialnego dorobku kulturowego. Wodnik molucki, orzeł bielik, żółw, a nawet niewielki krokodyl. To tylko niektóre z eksponatów 37 okazów przyrodniczych i 46 książek, które po ponad 80 latach wróciły do Polski. Odzyskane obiekty historii naturalnej dokumentują odkrycia naukowe dokonane przez polskich przyrodników w różnych częściach świata. Jesteśmy niezwykle dumni z tego, że takie materiały powróciły do Polski, ponieważ one kompletują dorobek Państwowego Muzeum Zoologicznego. 8 i 9 listopada 1939 roku Niemcy pojawili się w Państwowym Muzeum Zoologicznym w Warszawie. Zrabowali okazy przyrodnicze, książki i sprzęt optyczny niezbędny do badań. Z tych wydarzeń zachował się film oraz obszerna lista skradzionych przedmiotów. Dużym wyzwaniem było porównanie nazw zapisanych na liście z obecnym nazewnictwem figurującym w rejestrach. Musieliśmy za każdym razem zidentyfikować, o jaki dokładnie eksponat chodzi. Te eksponaty udało się odzyskać dzięki zwykłej uczciwości. Już w 2017 roku władze Haus der Nature poinformowały, że w ich zbiorach mogą znajdować się obiekty zagrabione w Polsce. Rozpoczęto szczegółowe badania, których efekty możemy dziś oglądać. Takie prace powinny być we wszystkich muzeach na świecie. Ja swego czasu chciałem, żebyśmy wspólnie z niemiecką minister kultury zaapelowali do państwa niemieckiego, do społeczeństwa niemieckiego, do instytucji niemieckich, żeby tego rodzaju przeszukiwania prowadzono wszędzie. Dzięki temu Polska mogłaby odzyskać przynajmniej część swojego dziedzictwa kulturowego i naukowego. Szacuje się, że w czasie wojny straciliśmy około 70% materialnego dorobku kulturowego, w tym około pół miliona rzeźb, obrazów, bezcennych książek czy manuskryptów. Żołnierze m.in. z Polski, USA, Wielkiej Brytanii, Niemiec i Danii, tysiące sztuk ciężkiego sprzętu i samolotów, tak wyglądają tegoroczne manewry Defender Europe, które wchodzą właśnie w kluczową fazę. 18 tys. żołnierzy z 20 państw NATO. Zróżnicowane działania taktyczne i wspólne strzelanie bojowe. Manewry Defender Europe 2022 wchodzą w najbardziej intensywną fazę. W trakcie takich dużych ćwiczeń wykonujemy bardzo dużo wspólnych zadań, dlatego nie ma tu jakichś barier językowych, znamy się bardzo dobrze i każde takie ćwiczenie jest dla nas nowym doświadczeniem. Poznajemy się bliżej. Na poligonie w Drawsku Pomorskim ćwiczyli m.in. żołnierze 10. Brygady Kawalerii Pancernej i amerykańskiej 4. Dywizji Piechoty. Budujemy interoperacyjność w skali dotyczącej nie tylko wschodniej flanki NATO. Tegoroczne manewry odbywają się w szczególnym kontekście, rosyjskiej agresji na Ukrainę. Ćwiczenia odbywają się w 9 krajach, m.in. w Polsce i państwach bałtyckich. Są to państwa, które znajdują się w bezpośredniej bliskości granic Federacji Rosyjskiej czy granic Ukrainy, a więc mogą być ewentualnym celem rosyjskiego ataku. Ćwiczy wojsko, ćwiczą też służby mundurowe. Wypadek z udziałem więźniarki, przejęcie pojazdu przez osadzonych i wzięcie strażników za zakładników - to jeden ze scenariuszy trenowanych podczas ćwiczeń Renegade/Sarex-22 w Wielkopolsce. Staramy się realizować te ćwiczenia w jak najbardziej realnych warunkach, żeby zobaczyć, gdzie popełniamy błędy. A to już Szczytno i promocja oficerska w Wyższej Szkole Policji. Za policją i innymi służbami 2 wyjątkowo trudne lata. Mierzyły się z pandemią, organizowały odpór wobec tej operacji hybrydowej na naszej granicy z Białorusią, a wreszcie po agresji rosyjskiej na Ukrainę pomagają uchodźcom wojennym z tego państwa. Stopień podkomisarza uzyskało dziś ponad 230 policjantów. 38 ataków z powietrza przeprowadzili Rosjanie w ciągu minionej doby na zakłady Azowstal, ostatni w mieście punkt oporu sił ukraińskich - informuje pułk Azow Gwardii Narodowej Ukrainy i wzywa ONZ i Międzynarodowy Czerwony Krzyż do ewakuacji przynajmniej rannych. Twarze obrońców Mariupola. Tak zmieniła ich wojna. Tak zmieniła ich walka i oblężenie. Żołnierze pułku Azow i 36. Samodzielnej Brygady Piechoty Morskiej trzymają się ostatkiem sił w podziemiach huty Azowstal. W takich warunkach, patrzcie, przyszło nam przetrwać. Żyjemy tam, w piwnicy. Bo parter i pierwsze piętro już płoną. Żyją. Ponad tysiąc żołnierzy, z czego wielu rannych. Nie ma żywności, nie ma leków i nie ma szans na ewakuację tych, którzy potrzebują natychmiastowej pomocy. Ponad 2 miesiące nieprzerwanego ostrzału. Z morza, lądu i powietrza. Będziemy walczyć do ostatka, do końca życia o sprawiedliwość. O to, by wygnać rosyjskich okupantów, o to, by wyprowadzić stąd cywilów i rannych żołnierzy. Azowstal - ukraińska forteca. O tej obronie już powstają filmy. Poddać się nie chcą, czekać na śmierć też nie, a uciec nie mają jak. Chyba że... Mogłaby to zrobić jakaś głupa specjalna, dywersyjna armii ukraińskiej, być może np. przy pomocy, życzliwej pomocy tureckiej. Żony żołnierzy szukały dziś pomocy w Watykanie u papieża Franciszka. Cały świat już wie o Mariupolu. O ukraińskiej obronie, rosyjskich krematoriach i wywózkach. I... nic. Mariupol jako miasto w zasadzie i tak padł, więc ma bardziej rolę symboliczną. To znaczy pułk Azow będzie przedstawiany jako symbol oporu armii ukraińskiej przeciwko Rosjanom, tak jak symbolem oporu byli kiedyś cybordzy na lotnisku w Doniecku. Donieckie cyborgi. Komandosi, elita sił specjalnych. Ludzie, którzy pogodzili się ze śmiercią. Lotniska bronili 242 dni. Bohaterowie. W większości martwi. Azowstalskie cyborgi najpierw pomogły schronić się cywilom. Potem pomogły w ewakuacji. Teraz... 6 lat temu wydawało się, że walka o lotnisko to ukraińskie Termopile. Teraz los Ukraińcom podarował Termopile kolejne. A oni kolejny raz udowadniają, że można ich zabić. Ale nie złamać. Już jutro Sejm zajmie się przepisami dotyczącymi obniżki podatku PIT z 17% do 12%. To największa od lat tego typu ulga i kolejne realne, a przede wszystkim odczuwalne wsparcie w czasach globalnego kryzysu związanego z inflacją pogłębioną m.in. wojną na Ukrainie. Cały czas trwa walka ze skutkami światowego kryzysu. Kiedy mamy na horyzoncie spowolnienie gospodarcze, kiedy się szykuje być może nawet recesja w światowej gospodarce, rząd wychodzi z kolejnym takim wyprzedzającym pakietem, który ma osłonić polską gospodarkę. To cztery miesiące wakacji kredytowych jeszcze w tym roku, a w przyszłym - jedna rata na kwartał. Do tego zwiększenie Funduszu Pomocy Kredytobiorcom i największa od lat zmiana - obniżenie podatku PIT z 17% do 12%. Rząd obniża podatki. Tarcza antyinflacyjna działa już od tygodni. To obniżka VAT na paliwa i energię oraz zniesiony podatek VAT na żywność, nawozy i gaz. Państwo jako nocny stróż drzemiący. Nocny stróż to było państwo naszych poprzedników, partii liberalnej, państwo, które przesypia, państwo minimalne. W czasach kryzysu finansowego za rządów koalicji PO-PSL nie było tarcz ani zwiększenia wypłat pieniędzy z budżetu państwa dla Polaków. Nie wspominając już o programach społecznych czy pomocy dla przedsiębiorców. Ja jestem goły i wesoły! Ja wszystkie dokumenty mam, wszystkie faktury, wszystko! I nie zostało mi w tej chwili nic! Była za to myśl ekonomiczna Leszka Balcerowicza... Trzeba się martwić o to, żeby inflacja nie rosła. ...który nie ukrywa, że powrót do władzy środowiska obecnej opozycji oznaczałby walkę o wskaźniki gospodarcze bez oglądania się na konsekwencje. Terapię przygotowaną przez to środowisko Polska już przechodziła w latach 90. Jak ktoś ma bardziej rozwalone buty, to mama temu kupuje, a ten drugi czeka na swoją kolej. To jest środowisko, które jest bez reszty rozerwane różnymi interesami różnych lobby zagranicznych, miejscowych. Prowadząc taką politykę transakcyjną, po prostu nie ma miejsca dla zwykłych Polaków. Jak w soczewce było to widać podczas dzikiej reprywatyzacji w Warszawie przeprowadzanej głównie za rządów Hanny Gronkiewicz-Waltz. Proceder dotknął ponad 50 tysięcy lokatorów. Mimo to - jak donosi "Super Express" - warszawska Platforma chce przyznać Gronkiewicz-Waltz tytuł honorowej obywatelki Warszawy. Hanna Gronkiewicz-Waltz współodpowiada co najmniej za aferę reprywatyzacyjną. Ona nadzorowała ten obszar, w którym doszło do tak potężnych patologii, i nie sądzę, żeby był to dobry pomysł. Mam tutaj poczucie, ze ktoś tutaj popełnia naprawdę duży błąd. I może to nie być ostatni raz. Teraz powrót do dyskusji o zasadzie jednomyślności w UE. Czyli de facto weta, które do zasadniczych kwestii może wnieść każdy kraj. Tę zasadę gwarantowaną w traktatach szefowa Komisji Europejskiej Ursula von der Leyen uważa za przestarzałą. Tyle tylko, że jej zniesienie w fatalnej sytuacji stawiałoby te kraje, które chcą prowadzić politykę niezależną od Brukseli czy Berlina. Rosjanie to zbrodniarze, co do tego nie ma wątpliwości, ale kiedy już tę samą Rosję trzeba ukarać sankcjami, to w UE trudno o jednomyślność. Polska chce dotkliwych sankcji od razu, bez żadnego okresu przejściowego. Podkreślamy konieczność możliwie najszybszego sankcjonowania zarówno ropy naftowej z Rosji, jak i gazu. Jest to jeden z elementów niezbędnych do zatrzymania wojny. Ale są takie kraje, które wycofywać się nie chcą wcale, ewentualnie dopiero w przyszłości. A w to graj Putinowi. Zawsze argumentowałam, że głosowanie jednomyślne w Radzie w niektórych obszarach po prostu jest już przestarzałe, jeśli chcemy iść naprzód i chcemy iść szybciej. Pozornie, jeśli nie wchodzić w szczegóły pomysł wydaje się być sensowny. Ale diabeł jak zwykle tkwi wiadomo gdzie. Nie tylko w szczegółach. Na pewne sprawy trzeba patrzeć całościowo, bardzo szeroko. Brak jednomyślności oznacza zmiany ustroju Unii. Brak jednomyślności byłby sprzeczny z traktatem, na podstawie którego weszliśmy do UE. To jedno. Niepodważalne. Traktaty, choć to bardzo skomplikowane, można jednak zmienić. Tyle tylko, że trzeba pamiętać, jak Bruksela od lat traktuje te kraje, które chcą prowadzić własną, narodową, suwerenną politykę. I ta jednomyślność jest gwarantem tego, żeby UE była wspólnotą ojczyzn. Czyli żeby nikomu niczego wbrew jemu samemu nie można było narzucić. A nawet nie historia, tylko teraźniejszość pokazuje, jak Bruksela potrafi traktować państwa, w których wewnętrzne sprawy jak polski wymiar sprawiedliwości chce ingerować. Odrzucenie jednomyślności w kwestii weta jest biczem na państwa niepokorne, na państwa, które myślą inaczej niż państwa UE. Od miesięcy Bruksela blokuje Polakom pieniądze na walkę ze skutkami pandemii. Bo nie podoba jej się reforma polskiego sądownictwa. Co więcej, Polska, choć pomaga największej liczbie ukraińskich uchodźców, którzy musieli uciekać przed piekłem wojny, nie dostała na ten cel ani eurocenta. Gdy rosyjscy najeźdźcy mordują, torturują i niszczą wszystko na swej drodze, Ukraińcy bronią nie tylko siebie i swoich bliskich, ale także każde napotkane zwierzę. Dzielą się tym, co mają, a tego, czego na pewno na froncie nie brakuje, to wielkie serca. To Rambo. Pies znaleziony w samym środku walk w Donbasie. Żal nam go było, mróz był na dworze. Zabraliśmy go na posterunek i został z nami. Ukraińscy żołnierze codziennie przygarniają zwierzęta, które także znalazły się w piekle wojny. Ten owczarek postanowił dołączyć do oddziału i sam wsiadł do samochodu. Jak mam jechać? Idź na tył. Poszedł i pojechał z nimi. Z frontu Ukraińcy zabierają zwierzęta, które wojna rozdzieliła z właścicielami. To pierwsze spotkanie po rozłące. Żaden zwierzak, który spotka żołnierzy z niebiesko-żółtymi flagami, nie zostanie bez pomocy. Zwierzęta stają się członkami drużyny, przyjaciółmi, rodziną. Ci, którzy kochali zwierzęta przed wojną, nie przestali ich kochać w trakcie wojny. Rosjanie nie pozwalają pochować nawet ludzi na cmentarzach. To widać tę przepaść cywilizacyjną. Z barbarzyństwem Rosjan kontrastuje ogromne serce Ukraińców. Tu niemal zagłodzone pod rosyjską okupacją psy są ratowane po odbiciu miasta. Miały szczęście, że przeżyły, bo wysłana przez Moskwę dzicz zwierzęta też morduje. W obliczu tej tragedii ten akt ratowania bezbronnej istoty, myślę, że nabiera tym większego znaczenia i w pewnym sensie pomaga również tym ludziom przezwyciężyć koszmar wojny. Z ukraińskiego zoo ewakuacja odbywała się zwykłym pasażerskim busem. Dzięki temu bezbronne stworzenia miały szansę przeżyć. Bo z ruskim mirem takiej szansy nie było. To jest walka zła z dobrem. Dobro przejawia się nie tylko w obronie swojego terytorium, swoich towarzyszy, ale także tych wszystkich współtowarzyszy niedoli, do których na pewno należą zwierzęta. Ostatnio żołnierze znaleźli małpkę. Pomagają zawsze, jeśli mogą. I sami na tej pomocy zyskują. 36 zamiast 32 zespołów i jedna grupa zamiast ośmiu - tak od sezonu 2024/25 będzie wyglądała piłkarska Liga Mistrzów. Jak wpłynie to na rozgrywki i czy pomoże polskim drużynom? Zwroty akcji, niespodziewane wyniki, piękne bramki. Tę edycję Ligi Mistrzów zapamiętamy na długo. Mamy fantastycznego kopciuszka - Villarreal. Mamy Real, który przegrywa od 2. minuty meczu do 91. rewanżu, a mimo wszystko awansuje do finału Ligi Mistrzów. Czego chcieć więcej? Jeśli chodzi o emocje, ale też i poziom, jest kosmiczny. A UEFA chce, żeby te emocje były jeszcze większe, i od sezonu 2024/25 wprowadza zmiany. Znaleźliśmy rozwiązanie. Stworzyliśmy system, który sprawi, że rywalizacja będzie jeszcze bardziej zażarta. Po pierwsze zamiast 32 36 zespołów, wszystkie w jednej grupie. O awansie do fazy pucharowej zdecyduje 8, a nie jak do tej pory 6 meczów. Nie będzie rewanżów. 8 najlepszych zespołów awansuje bezpośrednio do 1/8, a kolejnych 16 - do 1/16 finału. Jest zmianą podyktowaną po części tymi żądaniami klubów, które powołując Superligę, chciały zarabiać więcej, ale jest też takim kompromisem zdrowym. To znaczy nadal do Ligi Mistrzów będzie można dostać się w sposób sportowy. Jednocześnie zmiana systemu rozgrywek na system szwajcarski powoduje, że ona być dużo bardziej atrakcyjna. Polskim drużynom w awansie raczej to nie pomoże, ale jest szansa, że Ligę Mistrzów i tak zobaczymy jeszcze w tym roku w Warszawie. W grę wchodzą stadion Legii i PGE Narodowy. Z administratorem Stadionu Narodowego zarząd klubu Szachtar Donieck jest już w kontakcie i wszystko wskazuje na to, że rzeczywiście swoje mecze będą rozgrywać w Warszawie. Faza grupowa kolejnej edycji Ligi Mistrzów jeszcze w starym formacie rusza we wrześniu. Na "Gościa Wiadomości" z napisami zapraszamy do kanału TVP Info. 