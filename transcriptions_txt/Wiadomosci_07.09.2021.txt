Kolejne umowy na najnowszy sprzęt dla polskiej armii podpisane. Szczegóły już za chwilę. Jest 19.30, Michał Adamczyk, witam państwa i zapraszam na Wiadomości. Minionej doby funkcjonariusze Straży Granicznej ujawnili 191 prób nielegalnego przekroczenia granicy. Polska skutecznie odpiera hybrydowy atak reżimu Łukaszenki. Dobrze oceniam i bardzo dobrze, że nas pilnują i nas ochraniają. Jest ważny przede wszystkim dla ofiar, ale obserwować go będzie cała Francja i świat. Francja próbuje ukarać sprawców krwawego zamachu terrorystycznego. Mówimy o okrutnej śmierci i bólu setek ludzi. Coś wspaniałego. Finał lata z piękną wrześniową pogodą. Maksymalne temperatury będą w środę i czwartek, i wyniosą ok. 27 stopni. Wiadomości zaczynamy od sytuacji na naszej wschodniej granicy. Jak informuje Straż Graniczna, tylko wczoraj ujawniono aż 191 prób nielegalnego przekroczenia polsko-białoruskiej granicy. Zatrzymano 17 nielegalnych imigrantów. Na wszystkich granicach krajów Unii Europejskiej z Białorusią, a więc na Litwie, na Łotwie oraz w Polsce, obowiązują stany wyjątkowe. Kolejne nagrania polskiej Straży Granicznej nie pozostawiają złudzeń. Migranci - głównie młodzi mężczyźni - są dowożeni przez białoruskie służby. Minionej doby funkcjonariusze Straży Granicznej ujawnili 191 prób nielegalnego przekroczenia granicy. Zatrzymaliśmy 17 cudzoziemców. Pozostałe próby zostału udaremnione. Zatrzymani to obywatele Konga, Afganistanu, Iraku i Kamerunu. Także wczoraj zatrzymano 6 osób, które pomagały w nielegalnym przekroczeniu granicy. Osoby te to mężczyźni, obywatele Tadżykistanu, Iraku, Syrii, Niemiec, Finlandii oraz Polski. Osoby te przyjechały odebrać samochodami osobowymi nieleganlych migrantów. Grozi im nawet 8 lat więzienia. Cudzoziemcom deportacja, a także 5 lat zakazu wjazdu do strefy Schengen. Aby granica była bardziej szczelna, wojsko buduje 2,5-metrowe ogrodzenie. Jak poinformował minister obrony narodowej, dzięki pracy Wojska Polskiego powstało już prawie 40 km płotu zabezpieczonego przed przypadkowym okaleczeniem zwierząt. Pełne wsparcie w walce z hybrydowym atakiem Łukaszenki Polska ma ze strony Europejskiej Agencji Straży Granicznej i Przybrzeżnej - Frontex. Z jej dyrektorem spotkał się wiceminister spraw zagranicznych Marcin Przydacz. Te osoby znajdujące się na polskiej granicy są celowo tutaj przywożone z krajów Bliskiego Wschodu, z Afryki północnej. Wyposażone w odpowiednią wiedzę, a następnie transportowane na pogranicze polskie i litewskie celem ich nielegalnego przeszmuglowania. W tym zakresie nasze oceny z Frontexem są absolutnie zbieżne. Aby skutecznie chronić granice prezydent wydał rozporządzenie o wprowadzeniu stanu wyjątkowego na terenach najbliżej polsko-białoruskiej granicy. Sejm w głosowaniu nie uchylił tego rozporządzenia. Dzięki temu będziemy w stanie zapewnić lepsze bezpieczeństwo naszym funkcjonariuszom, wyższy komfort pracy tym, którzy bronią naszej granicy. Część posłów opozycji po raz kolejny zażądała otwarcia polskiej granicy dla nielegalnych imigrantów. Jezusa też byście nie wpuścili. Jego telefon byście zniszczyli, Panie ministrze Kamiński, ci ludzie na granicy to nie jest turystyka. Turystyka to jest jak jedzie pan na all inclusive. Pokazaliśmy posłom szereg informacji niejawnych, uzasadniających nasze decyzje, i mam nadzieję, że ta akceptacja polityczna dla naszych działań wzrośnie. Wbrew obawom na terenach, gdzie obowiązuje stan wyjątkowy, mieszkańcy nie napotykają na większe utrudnienia - np. w podróżowaniu. Spokojnie było. Przejazd bez większych trudności. Zapytali tylko, czy jestem miejscowy, czy urodzony w tych okolicach. - Tak? - Dziękuję, przejazd był. Bardzo dobrze, uważam. - Dlaczego? - Dla bezpieczeństwa naszego. Czuję się bezpiecznie, bo jest straż. Broni swego narodu. I trzeba bronić swojej ojczyzny, swojej Polski. Przedsiębiorcy, którzy ucierpią finansowo z powodu stanu wyjątkowego, otrzymają pełną rekompensatę strat. Komisja Europejska żąda kar finansowych dla Polski. O ich nałożenie prosi Trybunał Sprawiedliwości UE. To ma być kara za nieprzestrzeganie decyzji dotyczącej Izby Dyscyplinarnej Sądu Najwyższego, polskiego wymiaru sprawiedliwości, w który ingerować chcą unijni urzędnicy. Urzędnicy z Brukseli, z Komisji Europejskiej chcą, aby ci sędziowie w Luksemburgu ukarali finansowo Polskę. Komisja zdecydowała, że zwróci się do TSUE, by nałożył kary finansowe na Polskę, by zapewnić, że Polska dostosuje się do środków tymczasowych TSUE z lipca. Komisja Europejska chce ukarać tylko Polskę, choć wcześniej postanowień TSUE nie wykonały Niemcy, Hiszpania, Włochy czy Grecja. Dzisiejsza decyzja jest kolejnym przejawem agresji KE wobec Polski, próbą ograniczania naszej suwerenności. Trudno się dziwić takiej opinii, bo równie trudno zrozumieć, dlaczego Komisja Europejska chce karać Polskę za reformę wymiaru sprawiedliwości. Tym bardziej że polskie reformy wzorowane są na systemie działającym w Hiszpanii. A politycy mają dużo mniejszy wpływ na obsadzanie sędziów niż choćby w Niemczech. Polski rząd planuje reformę Izby Dyscyplinarnej Sądu Najwyższego, która budzi w Unii kontrowersje. Ale politycy nie mogą wywierać presji na niezawisłych sędziów, żeby powstrzymali się od orzekania, czego chce Bruksela. Realizacja środka tymczasowego jest możliwa tylko i wyłącznie przez Sąd Najwyższy i to Sąd Najwyższy podejmuje takie decyzje. On jest niezależny od władzy wykonawczej. Pojawia się więc pytanie, dlaczego unijni urzędnicy i chyba nie tylko oni... Dobrze, że jesteście! ...tak bardzo chcą nałożyć kary finansowe na Polaków. Unia nie ma teraz wyjścia. Unia musi, logiczne patrząc, albo nałożyć dzienne kary finansowe, albo wstrzymać finansowanie. Polska opozycja wielokrotnie zabiegała w Brukseli, żeby Polakom ograniczyć unijne pieniądze. Te pieniądze będą mrożone. W związku z tym, jak my wygramy kolejne wybory, to te pieniądze będą odmrożone. Wygląda na to, że teraz do tego celu polska opozycja chce wykorzystać unijny trybunał sprawiedliwości. Widząc, że jest to tylko narzędzie polityczne bez żadnej niezależności, należy się spodziewać, że będzie dalej realizowało politykę niemiecką, która polega na tym, że Polska nie może urosnąć gospodarczo. Warto zaznaczyć, że ta sama Komisja Europejska, która teraz chce Polskę karać, wciąż nie zaakceptowała naszego Krajowego Planu Odbudowy. Z jakichś względów, czy to biurokratycznych, czy też niestety politycznych, Komisja tę decyzje odwleka, przewleka, wywołując tym samym niepokój i chaos. Ale zdaniem przedstawicieli polskiego rządu to tylko polityczny teatr. Nie mam najmniejszych wątpliwości, że środki z Krajowego Planu Odbudowy Polska otrzyma jeszcze w tym roku. Fakt, że KE atakuje Polskę, kiedy to Polska wzięła na swoje barki walkę z wojną hybrydowa pana Putina i pana Łukaszenki, jest czymś ohydnym, jest jak nóż w plecy, można powiedzieć. W podobny sposób - o nożu wbitym w plecy - mówią i eksperci, i mieszkańcy terenu przy granicy z Białorusią, na którym wprowadzony został stan wyjątkowy. Mówią o prawie 170 posłach z opozycji, którzy byli w mniejszości, ale próbowali zablokować decyzję o wprowadzeniu stanu wyjątkowego. Ma chronić w czasie kryzysu wywoływanego przez białoruski reżim, wykorzystujący do tego imigrantów. Jest niedaleko przejście legalne w Bobrownikach. Niech sobie legalnie przechodzą i idą dalej do pani Merkel, do pana Tuska. Niech sobie idą. Co tu się dzieje na tej sali? Jak swój sprzeciw wobec wprowadzenia stanu wyjątkowego na granicy z Białorusią, który ma pomóc w zatrzymaniu fali nielegalnych imigrantów, tłumaczą posłowie opozycji? To nie jest tak naprawdę żadne zagrożenie. Wbrew takim opiniom na Białorusi przebywają tysiące migrantów, których białoruski reżim może wykorzystać do destabilizacji i wywołania kolejnego kryzysu migracyjnego. Tym bardziej dziwią zachowania niektórych polityków opozycji... Odczepianie może być dość krwawe. ...i wspierających ich aktywistów. 29. Międzynarodowy Salon Przemysłu Obronnego wystartował. Europa w poszukiwaniu przywództwa - to hasło 30. jubileuszowego Forum Ekonomicznego przeniesionego z Krynicy-Zdroju do Karpacza. Polskim Davos jest teraz Karpacz, a nie, jak przez lata, Krynica-Zdrój. Dolnośląski kurort w pandemii przejął rolę gospodarza największego forum ekonomicznego w naszym kraju i tak już zostało. W tym roku impreza organizowana jest już po raz 30. Tegoroczne hasło to "Europa w poszukiwaniu przywództwa". Aktualne szczególnie teraz, gdy Bruksela chce narzucić państwom członkowskim drakońską politykę klimatyczną. Pakiet "Fit for 55" nie może uderzać w człowieka, a na ten moment tak jest, dlatego że mówi o nakazach, o zakazach, o podatkach i o tym, że tak naprawdę nie jest policzony. Ale unijna polityka klimatyczna to nie tylko zagrożenia, ale także i szanse dla niektórych działów gospodarki. Eksperci wyliczyli, że transformacja energetyczna w Europie to zapotrzebowanie na miedź na poziomie 33 mln ton. Znaczną część tej miedzi będzie chciał dostarczyć KGHM. Unia chce wziąć na siebie bilionowe koszty transformacji energetycznej w momencie, gdy europejska gospodarka wychodzi poobijana z koronakryzysu. Polska po wzroście PKB w II kwartale o 11% odrobiła już straty z pandemii, które i tak na tle innych państw Europy były niewielkie. Według danych Międzynarodowego Funduszu Walutowego skala bezpośredniego wsparcia fiskalnego, wyższe wydatki i utracone przychody, np. zawieszenie składek, w odpowiedzi na pandemię COVID-19 nie była w Polsce specjalnie wysoka w porównaniu z innymi krajami. Według ekonomistów lepsze efekty przy niższych nakładach to dowód na optymalne dopasowanie rządowej pomocy antykryzysowej do potrzeb. Wiedza, umiejętność zarządzania - to pozwala, że wychodzimy suchą stopą, wędrując przez to symboliczne Morze Czerwone. Koronakryzys pokazał słabość europejskiego przywództwa, bo państwa w ratowaniu gospodarki musiały radzić sobie same. Polska oczekuje Unii Europejskiej, która nie przeszkadza w naszym rozwoju ekonomicznym, w której unijne organy nie próbują instrumentalizować prawa w UE, by osiągnąć doraźne cele wynikające z konkurencji politycznej. Odwołanie się do naszej wspólnotowej tożsamości, do tożsamości polskiej wspólnoty kulturowej i politycznej, jest szalenie istotne, także przez ten akt odbudowy. Polska jest też jednym z europejskich liderów obrony rolników przed nadużywaniem pozycji rynkowej przez sieci handlowe i pośredników, Bardzo często dużych koncernów, ale również zdarzają się umowy, zmowy między niektórymi z instytucji dotyczące cen jabłek i cen innych produktów. UOKiK na wniosek poszkodowanych rolników nakładał już wysokie kary na zagranicznych liderów rynku detalicznego w Polsce. Dzięki przygotowywanym zmianom w prawie urząd antymonopolowy ma dostać nowe narzędzia. Aby ci słabsi dochodzili tego, co stracili. Dochodzili konkretnych roszczeń finansowych. Będziemy ich w tym wspierać, aby mogli odzyskać to, co niesłusznie zostało im pobrane. Sieci handlowe i pośrednicy często w dowolny sposób zmieniają warunki skupu łatwo psujących się towarów rolnych, wykorzystując fakt, że rolnik nie jest w stanie sprzedać ich w takiej ilości komuś innemu. 29. Międzynarodowy Salon Przemysłu Obronnego wystartował. W ciągu kilku najbliższych dni prezentowany tam będzie najnowocześniejszy na świecie sprzęt wojskowy - samoloty, śmigłowce czy wozy bojowe. W Kielcach podpisano też szereg bardzo ważnych umów, w tym tą na zakup systemu Narew dla polskiej armii. Oto pierwsze wyprodukowane dla nas elementy systemu Patriot. Obok wyrzutni wóz transportowo- -załadowczy rakiet PAC-3MSE. Wszystko to już niedługo wejdzie na wyposażenie naszej armii. "Polską Tarczę" domknie program Narew. Właśnie podpisano umowę na ten przeciwlotniczy zestaw rakietowy krótkiego zasięgu. Największy kontrakt i najbardziej skomplikowany w historii Polskich Sił Zbrojnych. Kilkadziesiąt miliardów złotych na w sumie prawie 400 wyrzutni. Wysoko na liście planowanych zakupów są amerykańskie abramsy w najnowszej konfiguracji. Za ocean wysłaliśmy już stosowne dokumenty w sprawie pozyskania 250 czołgów. Wykorzystujemy go od 40 lat we wszystkich konfliktach zbrojnych. Główna zaleta abramsa? Jest niezwykle uniwersalny i łatwy w obsłudze. Polska na obronność wydaje więcej niż wymagane przez NATO 2% PKB. W ubiegłym roku na ten cel przeznaczyliśmy ponad 17,5 mld zł. Wyposażamy konsekwentnie Wojsko Polskie w najnowocześniejszy sprzęt. Zwiększamy liczebnie Wojsko Polskie - też to jest niezwykle istotne. To jest jedyna realna i skuteczna odpowiedź na zagrożenia. 29. Międzynarodowy Salon Przemysłu Obronnego potrwa do piątku. W sumie wystawia się tu niemal 400 firm z 27 krajów świata. Swą obecność mocno zaznaczyła Polska Grupa Zbrojeniowa. Ponad 330 systemów, które chcemy tutaj przedstawić, od dużych, ciężkich wozów po drobne elementy wyposażenia żołnierza. Trzeba przyznać, że rodzimy przemysł zbrojeniowy oferuje coraz więcej ciekawych rozwiązań. Armia, zanim dostanie Borsuki, może zmodernizować kultowe BWP-y. Prototyp już powstał. Ma zupełnie nową wieżę, wzmocniony pancerz oraz rampę. Zmieniło się i wnętrze. Ten BWP, na który zawsze wojsko narzekało, że ma bardzo mało miejsca wewnątrz, został podwyższony o 20 cm. Tradycyjnie podczas kieleckich targów nowy rok szkolny zainaugurowały klasy wojskowe. Obecnie uczy się w nich 15 tys. kadetów. Oglądają państwo główne wydanie Wiadomości. Zobaczmy, co jeszcze przed nami. Europa sparaliżowana strachem przed kolejną falą nielegalnych migrantów. W wawelskiej katedrze pożegnano księdza prałata Zdzisława Sochackiego - proboszcza parafii katedralnej. Duchowny zmarł w miniony czwartek po długiej chorobie. Miał 67 lat. Duchowny spoczął w grobowcu kapitulnym na Cmentarzu Rakowickim w Krakowie. Ksiądz Zdzisław Sochacki pochodził z Suchej Beskidzkiej. Studia ukończył na Papieskiej Akademii Teologicznej. 29 kwietnia 1979 roku przyjął święcenia kapłańskie. Od 2007 roku sprawował funkcję proboszcza parafii archikatedralnej. Towarzyszyła mu pokora na wzór Świętego Jana Chrzciciela. On Chrystus Pan ma wzrastać, a ja mam się pomniejszać. Niewątpliwie Pan wzrastał dzięki jego postawie, dzięki jego pracy w tej katedrze. Katedrze wawelskiej "oddał całe swoje serce". Wśród najważniejszych zadań postawił przed sobą to - remont grobów królewskich. Miał w pełni świadomość tego, że obejmuje ogromne dziedzictwo, za które jest odpowiedzialny bezpośrednio. Zmarł w czwartek w wieku 67 lat. Prezydent pośmiertnie odznaczył duchownego Krzyżem Komandorskim Orderu Odrodzenia Polski. Był rzeczywiście prawdziwie wierzącym kapłanem. Mogę śmiało powiedzieć, że w jego życiu Bóg, ojczyzna, ludzie i katedra to były rzeczy najważniejsze. Podtrzymywał też pamięć o Marii i Lechu Kaczyńskich, którzy spoczywają na Wawelu. Gdy przyszło prosić go o możliwość modlitwy - czy to wczesnym rankiem, czy już później, zwykle wieczorem, często już późnym wieczorem - to nie odmawiał, nigdy nie odmawiał. Jego doczesne szczątki zostały złożone w grobowcu kapitulnym na Cmentarzu Rakowickim w Krakowie. Francja w napięciu czeka na start największego procesu w jej powojennej historii - dotyczącego skoordynowanych ataków terrorystycznych w Paryżu w listopadzie 2015 roku. W stolicy Francji jest Maksymilian Maszenda. Powiedz, czy to co wydarzyło się niemal 6 lat temu, rzeczywiście wciąż budzi tak duże emocje? Terroryści, którzy organizowali lub przeprowadzali zamach w Paryżu, w większości nie żyją. Jedyny, który przeżył, to Belg marokańskiego pochodzenia. To jego nazwisko budzi największe emocje. Ten proces jak na warunki francuskie trwa wyjątkowo długo. Przynajmniej do maja. W jego trakcie padnie wiele pytań o odpowiedzialność polityczną. Zaostrzone środki bezpieczeństwa i stworzona specjalna sala sądowa, która pomieści ponad 500 osób - na rozpoczęcie procesu terrorystów z Paryża z 2015 roku Francja przygotowywała się od lat. Ten proces jest ważny przede wszystkim dla ofiar, ale obserwować go będzie cała Francja i świat. To będzie prawdziwy maraton, najdłuższy proces w naszej historii. Do zamachów zorganizowanych przez bojowników tzw. państwa islamskiego doszło 13 listopada 2015 roku. Terroryści zaatakowali jednocześnie w kilku miejscach w Paryzu. Zginęło 130 osób, setki zostały rannych. Ten proces jest ważny, ale na pewno budzi wspomnienia. Mówimy o okrutnej śmierci i bólu setek ludzi. Obawiam się, że może obudzić stare demony. Oskarżonych jest łącznie 20 powiązanych z atakiem osób, w tym ostatni żyjący zamachowiec - Salah Abdeslam. Przeżył najprawdopodobniej tylko dlatego, że nie udało mu się zdetonować kamizelki z materiałami wybuchowymi, którą miał na sobie. Terroryści działali wyjątkowo bezwzględnie. Ich celem było zabicie jak największej liczby osób. Jerome jest jedną z osób, które przeżyły masakrę w klubie muzycznym Bataclan. Leżałem pod stosem ludzkich ciał. Mężczyźni z kałasznikowami strzelali cały czas, tylko od czasu do czasu na chwilę przerywali. Śni mi się, że ludzie przychodzą mnie zabić. Niepokój ciągle zdarza mi się także w przypadku małych rzeczy w życiu. A ponieważ prawie umarliśmy, to tym bardziej czujemy, że musimy żyć, nie możemy tracić czasu. Zamach, który wstrząsnął Francją, wciąż budzi ogromne emocje, ale też pytania o zaniedbania służb specjalnych i polityków. Organizatorzy zamachów wykorzystali m.in. zamieszanie spowodowane europejskim kryzysem migracyjnym w 2015 roku. Bez przeszkód podróżowali po Europie, ale też na tereny tzw. państwa islamskiego i z powrotem do Francji. Bojownicy ISIS w drodze do Szwecji. Zradykalizowani obywatele tego kraju, walczący na Bliskim Wschodzie, wracają do ojczyzny. Szwedzka policja ujęła 3 kobiety, które odpowiadały za rekrutacje bojowników. Brytyjskie służby ostrzegają, że wśród szturmujących granice Europy migrantów są terroryści. Zradykalizowali się w Szwecji, wyjechali walczyć w szeregach tzw. państwa islamskiego, a teraz wracają. Bojownicy ISIS. Szwedzkie służby już ujęły 3 kobiety, które rekrutowąły zamachowców. Mogą zostać oskarżone o zbrodnie wojenne. Tu zostały zidentyfikowane 3 radykalne działaczki, ale pewno takich radykałów, którzy transferują się w tej chwili z Bliskiego Wschodu do tych krajów Europy Zachodniej, mamy dziesiątki, jeśli nie setki czy tysiące. To efekt polityki otwartych drzwi dla islamskich imigrantów, prowadzonej na szeroką skalę w państwach Europy Zachodniej czy w Skandynawii. Napływ islamskich imigrantów doprowadził już do serii zamachów terrorystycznych w Europie czy wzrostu przestępczości wszędzie tam, gdzie zapraszano przybyszów z Bliskiego Wschodu czy Afryki Północnej. Dotarli do nas, ale nie ci, którym naprawdę chcielibyśmy pomóc, nie ci, którzy naprawdę tej pomocy potrzebują. W wielu przypadkach, a nawet w większości oni nie powinni nigdy otrzymać azylu. Teraz nowa migracyjna fala szturmuje granice naszego kontynentu. Wczoraj kanałem La Manche do Wielkiej Brytanii przedostało się ponad 1000 nielegalnych imigrantów. To najwięcej od początku kryzysu migracyjnego. Jesteśmy wściekli z powodu takiej liczby napływających ludzi. Dużą winę ponosi Francja, która przyjmuje zbyt wielu imigrantów. Na Wyspy Brytyjskie w tym roku nielegalnie dostało się już ponad 12 tys. ludzi, których tożsamości nie sposób ustalić. Taki napływ imigrantów sprawił, że Brytyjczycy obawiają się najgorszego. Od dłuższego czasu brytyjska policja i służby wskazują na zagrożenie zamachami terrorystycznymi. Rząd Prawa i Sprawiedliwości konsekwentnie odmawiał przymusowego przyjmowania islamskich imigrantów. Zachód Europy dopiero teraz zaczyna rozumieć błędy swojej polityki migracyjnej. Były planowe zwycięstwa z Albanią i San Marino, ale prawdziwy test dopiero nadchodzi. Polskie Radio upamiętniło swoich pracowników, którzy w 1939 roku do kapitulacji stolicy nadawali program radiowy. W budynku siedziby spółki odsłoniono poświęconą im wystawę i tablicę pamiątkową. To hołd dla bohaterów - pracowników Polskiego Radia. Do pracy przychodzili ochotnicy. Oni walczyli nie tylko na froncie, ale oni walczyli również o to, aby Polskie Radio mogło nadawać, żeby było elementem spajającym nasz naród w tej walce, żeby dostarczać informacji. W zaatakowanej przez hitlerowskie Niemcy Warszawie pracownicy Polskiego Radia podnosili na duchu mieszkańców stolicy i całej Polski. Weszliśmy w okres wojny. Taką walkę podjęli obrońcy Westerplatte. Żołnierze mieli odpierać ataki Niemców przez 12 godzin. Walczyli tydzień. Dziś przypada rocznica zakończenia ich heroicznej walki. Zabieracie krzyż, jeszcze dzisiaj. Ale panie sekretarzu! O 21.00 w TVP1 film pokaujący burzliwe losy Krzyża na Westerplatte, upamiętniającego ich bohaterstwo, który przed komunistami obronili portowcy. Były planowe zwycięstwa z Albanią i San Marino, ale prawdziwy test dopiero nadchodzi. Jutro na PGE Narodowym reprezentacja Polski w piłce nożnej zagra z wicemistrzami Europy - Anglią. Jeżeli podopieczni Paulo Sousy chcą zachować szanse na bezpośredni awans na mundial, muszą z tej potyczki wyjść zwycięsko. 11 bramek w dwóch meczach. Dwa pewne zwycięstwa, choć styl gry momentami nie zachwycał. Najważniejsze jednak, że we wrześniu reprezentacja Polski zdobyła kluczowe 6 punktów w walce o mundial. W starciu z Anglią piłkarze Paulo Sousy chcą dołożyć kolejne. Na pewno wyjdziemy na to spotkanie bardzo zmotywowani, po to żeby wygrać, żeby walczyć o pełną pulę. W marcu było blisko remisu. Ostatecznie przegraliśmy 1:2. Jutro Biało-Czerwoni będą mieć jednak dwa atuty, których zabrakło na Wembley. Pierwszy to oczywiście Robert Lewandowski. Drugi - kibice, którzy wypełnią PGE Narodowy do ostatniego miejsca. Nasi kibice są niesamowici. Zawsze dają zawodnikom dużo pozytywnej energii. Wiem, że jutro dadzą nam dodatkowe 20-30% sił, które wierzę, że popchną nas do wyniku, z którego będziemy dumni. I który przybliży nas do Anglików w tabeli. Ewentualne zwycięstwo bardzo przybliży nas do drugiego miejsca i baraży, a da nawet nadzieję na dogonienie wicemistrzów Europy i bezpośredni awans na mundial. Zespół cały czas jest głodny wygrywania. Jesteśmy bogatsi o doświadczenia z Euro i jedziemy do Polski ze świadomością, że będzie to nasz najważniejszy mecz w tej grupie. Ostatni raz z Anglią w Polsce graliśmy w 2012 roku. Pamiętamy, jak zakończyła się pierwsza próba rozegrania tamtego spotkania. Miejmy nadzieję, że jutro na PGE Narodowym padać będą jedynie gole dla Biało-Czerwonych. Transmisja w Jedynce od 20.30. Wreszcie wróciło do nas słońce i ciepło. W dodatku taka pogoda zostanie z nami co najmniej do końca tygodnia. Ci, którzy odłożyli urlopy na wrzesień, trafili w dziesiątkę. Słońce - wreszcie jest, więc plażowanie np. w Mielnie znów jest bardzo przyjemne. Poza sezonem jest dużo mniej ludzi i jest szansa na lepszy wypoczynek, bo ja nie lubię takiego tłoku. Nie ma tłoku, nie ma deszczu i zimna. Wrzesień oddaje z nawiązką to, co zabrał sierpień, czyli dobrą pogodę. Pływamy, chodzimy na basen, gimnastykujemy się i nie odmawiamy sobie żadnych uroków życia. Woda w Bałtyku co prawda chłodniejsza, ale nikt nie narzeka. Tym bardziej, że będzie jeszcze lepiej i cieplej. Maksymalne temperatury, których się spodziewamy, będą w środę i czwartek w tym tygodniu, i wyniosą ok. 27 stopni na południowym zachodzie. Synoptycy nie przewidują ani deszczu, ani tak chłodnych nocy jak ostatnio. Na taki wrzesień czekałem. Góry w tym roku, niezależnie od pogody, były przez turystów oblężone. Teraz, gdy zaczęła się szkoła, jest ich mniej, ale to wcale nie znaczy, że mało. Ludzie po pandemii spragnieni byli ruchu na świeżym powietrzu, tak że jeszcze przed nami piękny wrzesień i liczymy, że tych turystów będzie jeszcze bardzo dużo. Już są. Jedni wyruszają pieszo na szlaki, inni górskie trasy pokonują na rowerach. Pogoda idealna, idealne okno pogodowe. Ostatni ciepły podmuch lata. Krótki, niestety. W sobotę czeka nas już zmiana pogody. Ale bądźmy dobrej myśli. Przed nami przecież jeszcze babie lato, a potem złota jesień. I jeszcze zaproszenie dla naszych widzów. O 20.30 w TVP1 startuje nowy sezon serialu "Leśniczówka". Zapraszamy. Na "Gościa Wiadomości" z napisami zapraszamy do kanału TVP Info. 