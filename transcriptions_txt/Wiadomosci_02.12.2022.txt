Reprezentacja Polski w niedzielę zagra w fazie pucharowej mundialu z Francją. Rywal jest w świetnej formie, ale jak zapewnia nasz selekcjoner, mamy plan. Dobry wieczór państwu, Danuta Holecka, zapraszam na główne wydanie Wiadomości. Sejm zatwierdził rządowy projekt zamrożenia cen gazu. Zapłacą odbiorcy znacznie mniej, niż wynika to z cen rynkowych gazu. Sędzia zasądził kwotę nieproporcjonalnie wysoką. Szokujący wyrok, czyli polityczna gra w sądzie. Sędzia jest od tego, żeby oddawać wyroki i mieć zasłonięte oczy na barwy polityczne. Eliminacja nas z turnieju boli wyjątkowo. Niemcy odpadli z mundialu i wracają do domu. Największa sensacja, absolutnie. Taryfy gazowe dla gospodarstw domowych zostaną zamrożone drugi rok z rzędu. Sejm przyjął rządowy projekt utrzymania cen gazu na obecnym poziomie. Za ustawą głosowało 424 posłów. 200 zł za megawatogodzinę - takie ceny gazu Polacy zobaczą na swoich rachunkach także po 1 stycznia mimo ogromnych wahań na giełdach. Również w przyszłym roku zapłacą ci odbiorcy znacznie mniej, niż wynika to z cen rynkowych gazu. Ze względu na wymóg Brukseli zostanie przywrócona normalna stawka VAT na gaz, ale najbardziej wrażliwi odbiorcy dostaną rekompensaty. Taka reakcja na rynkowe wstrząsy wynika z podejścia przyjętego przez Zjednoczoną Prawicę, w tym wchodzącą w jej skład Partię Republikańską, która dziś miała swój kongres programowy. Prawdziwy rozwój możliwy jest tylko w oparciu o wolność gospodarczą, ale także głębokie przekonanie, że rozwój pełny i zrównoważony może odbywać się tylko w duchu solidaryzmu społecznego. Polska klasy politycznej dzieli się w istocie na obóz patriotyczny, to jesteśmy my, i na obóz, o którym w żadnym razie nie można tego powiedzieć. Partia Republikańska opowiada się za dostosowanym do możliwości kraju tempem odchodzenia od węgla i zbilansowanym miksem energetycznym opartym na atomie i rozwijanych w Polsce innowacyjnych technologiach. Mądrość energetyczna to jest powiedzenie Polakom, że będziecie bezpieczni, że będziecie mieli w domu ciepło, że będziecie mieli prąd, a wasze przedsiębiorstwa będą mogły się rozwijać. Ogromne inwestycje w transformację energetyczną planuje Orlen. Koncern na ten cel ma przeznaczać dużą część swojego zysku, który w ubiegłym kwartale przekroczył 11 mld zł. Jednak tylko 4% tej kwoty Orlen zarobił na polskich stacjach. W 2012 roku Polak za najniższą krajową mógł kupić 200 litrów benzyny, teraz Polak za najniższą krajową może kupić 450 litrów benzyny, więc ta siła nabywcza zdecydowanie się zwiększyła. Orlen właśnie przejął stacje MOL-a na Węgrzech i Słowacji. Polska marka jest obecna już w 6 europejskich krajach. W Łodzi zakończył się dwudniowy szczyt OBWE. Szefowie dyplomacji i urzędnicy 57 krajów świata rozmawiali przede wszystkim o sytuacji na Ukrainie. Polska w centrum międzynarodowej debaty o barbarzyńskiej Rosji, brutalnie napadniętej Ukrainie i wielkim zadaniu Zachodu, by doprowadzić do ukarania kremlowskich zbrodniarzy. Wojna na Ukrainie była na szczycie agendy OBWE przez cały 2022 rok, ale także przez ostatnie 2 dni dużo rozmawialiśmy o tym, co dzieje się na wschodzie Europy. Pod przewodnictwem Polski i z udziałem 57 ministrów spraw zagranicznych i urzędników szczyt OBWE w Łodzi zdominował temat trwającej za naszą wschodnią granicą rosyjskiej inwazji na Ukrainę. To był najtrudniejszy rok w historii OBWE. Naszym celem jest zachowanie pokoju i bezpieczeństwa, a Rosja pogwałciła te zasady, napadając na Ukrainę. W końcowym oświadczeniu szefowie MSZ Szwecji, Polski i Macedonii Północnej, czyli krajów poprzedniej, obecnej i przyszłej prezydencji OBWE, zgodnie potępili Rosję. Chciałbym wyrazić swoje uznanie dla przewodnictwa Polski, które przypadło w czasie ogromnych napięć związanych z rosyjską agresją. Przez cały ten rok szef polskiej dyplomacji także w roli przewodniczącego OBWE najpierw ostrzegał przed rosyjską agresją na Ukrainę, a gdy stała się faktem, organizował pomoc dyplomatyczną dla naszego brutalnie napadniętego sąsiada. Wyobraźmy sobie sytuację, w której to nie Polska ma przewodnictwo w OBWE w tak trudnym czasie, więc bardzo dobrze się stało, że to Warszawa przewodziła organizacji, dlatego że wyraźnie zostało zaznaczone, że Rosja dopuszcza się zbrodni ludobójstwa. W czasie obrad szczytu OBWE w Łodzi polski Sejm miał przyjąć uchwałę uznającą Rosję za państwo wspierające terroryzm. Niestety nie stało się tak z powodu posłów opozycji, którzy wyjęli karty do głosowania i zerwali kworum, bo nie podobała im się propozycja PiS, żeby w uchwale potępić Rosję także za zestrzelenie samolotu malezyjskich linii lotniczych oraz tragedię smoleńską. Okazało się, że uchwalenie kilku zdań na temat zamachu smoleńskiego, tragedii smoleńskiej jest czymś nie do przyjęcia. A więc obrona Putina jest w dalszym ciągu aktualna dla naszych przeciwników. Ponad 700 tys. zł ma zapłacić prezes PiS za publikacje przeprosin w "Onecie". Komentatorzy mówią o niesprawiedliwym, a wręcz politycznym wyroku podjętym w interesie Niemców. To sytuacja bez precedensu w polskim sądownictwie. Sprawa dotyczy wywiadu dla portalu Onet z 2016 roku, w którym prezes PiS stwierdził, że Radosław Sikorski dopuścił się dyplomatycznej zdrady, kiedy po tragedii smoleńskiej - jako szef polskiej dyplomacji w rządzie Donalda Tuska - blokował działania mające na celu wyłączenie z rosyjskiej jurysdykcji terenu, gdzie leżał wrak polskiego samolotu. Sąd pierwszej instancji orzekł, że prezes PiS nie musi przepraszać Radosława Sikorskiego za swoją wypowiedź. Jednak sąd drugiej instancji uznał, że przeprosiny się należą. Pełnomocnicy Jarosława Kaczyńskiego złożyli skargę kasacyjną do Sądu Najwyższego, która została przyjęta. Pomimo tego - wbrew stosowanej od lat zasadzie niewydawania nowych postanowień do czasu rozpatrzenia kasacji - sędzia Dominika Pastygier na niejawnym 1-osobowym posiedzeniu właśnie zdecydowała, że Jarosław Kaczyński będzie musiał zwrócić ponad 700 tys. zł Sikorskiemu za opublikowanie przeprosin. Ten wyrok - na szczęście nieprawomocny - może mieć skutek i sędzia o tym wiedział rujnujący, mrożący, niszczący, tak nie wygląda praworządność, tyle o praworządności mówimy, ale myślę, że mogę sobie pozwolić na taką publicystyczną opinię, że to jest bezprawie, że to jest niszczenie człowieka, że to jest zapiekłość polityczna. Jak ustalił portal TVP Info, koszt przeprosin sędzia Pastygier oszacowała m.in. na podstawie wycen koncernu Ringer Axel Springer, wydawcy portalu Onet. Przedstawiane szacunki z upływem czasu zmieniały się diametralnie. Pierwsza wyniosła ponad 47 tys. zł, druga ponad 479 tys. zł, a trzecia - obecna - ponad 708 tys. zł. Oznacza to, że na przestrzeni kilku miesięcy pierwotną wycenę podwyższono aż 15-krotnie. Sędzia był nadzwyczaj hojny i zgodnie z oczekiwaniem, zmienianym oczekiwaniem niemieckiego wydawnictwa portalu Onet zasądził kwotę nieproporcjonalnie wysoką. Stąd nie brak opinii, że decyzja sędzi ma podłoże polityczne i de facto została podjęta w interesie Niemców. Sędzia jest od tego, żeby oddawać wyroki i mieć zasłonięte oczy na barwy polityczne. Mam wrażenie, że w tym przypadku ta opaska była tylko na jednym oku, a sędzia z jednym okiem to jest pirat, a nie sędzia. Komentatorzy przypominają chociażby sprawę kibica Legii Warszawa Macieja Dobrowolskiego. Za 40 miesięcy niesłusznie spędzone w areszcie zasądzono mu 7,5 tys. zł odszkodowania. Koszt przeprosin sędzia Pastygier wyceniła na ponad 700 tys. Jak znam media, pracuję w mediach od wielu lat. Nie znam tak wysokiej ceny za usługę typu przeproszenie w jakimś portalu, a tym bardziej nie w jakiejś telewizji ogólnopolskiej czy ogólnoświatowej. Zastanawiające jest, że te wyroki w przypadkach polityków PO są tak niskie. Ten mundial jest zaskakujący pod każdym względem, począwszy od miejsca, w którym się odbywa, po piłkarskie zmagania. Przenieśmy się do Kataru, gdzie jest Michał Adamczyk. Michał Adamczyk, dobry wieczór. Już pojutrze Polacy będą walczyć z Francją o ćwierćfinał mistrzostw świata. Dziś kończy się faza grupowa, zatem poznamy komplet 16 zespołów, które na mundialu będą grać dalej. Wczoraj z mistrzostwami pożegnali się Niemcy. A już teraz więcej o mundialu i przygotowaniach Polaków w specjalnym pasmie Wiadomości Extra w TVP Info. Brazylia kontra Kamerun. Brazylia zrobiła już dwa kroki z siedmiu. Brazylia już dziś nic nie musi, dlatego skład diametralnie zmieniony. Czas na hymny. Na tym stadionie zaczęli i na tym stadionie będą chcieli skończyć 18 grudnia w finale. Jedna zmiana jeżeli chodzi o obronę. Nie ma Castalletto. Kapitanowie Abubakar i Dani Alves. Antony czy Martinelli będą chcieli się dziś pokazać. Bardzo dużo piłkarzy w ligi angielskiej w podstawowym składzie reprezentacji Brazylii. Zmusili do błędów Brazylijczyków. 