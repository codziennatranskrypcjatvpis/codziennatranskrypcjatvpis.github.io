Tak spokojnej nocy polscy żołnierze i funckjonariusze broniący naszej wschodniej granicy nie mieli od dawna. Minionej doby podjęto 58 prób nielegalnego wkroczenia na terytorium Rzeczpospolitej. Oprócz odpierania hybrydowego ataki reżimu Łukaszenki nasi mundurowi musieli zajmować się także politykami polskiej opozycji, którzy utrudniali im pracę. W październiku odnotowano 17,5 tys. prób nielegalnego przekroczenia polsko-białoruskiej granicy. W listopadzie niecałe 9000. To pokazuje, jak zmieniła się taktyka Łukaszenki. W jednym miejscu przygotowuje, udaje że przygotowuje próbę przekroczenia granicy, kiedy kilka kilometrów dalej próbuje wepchnąć nam kilku- czy kilkudziesięcioosobową grupę cudzoziemców. Migranci oraz służby reżimu cały czas są agresywne: rzucają kamieniami, oślepiają laserami czy oddają puste strzały. Polska skutecznie broni granicy, ale może także liczyć na wsparcie innych krajów. Prezydent Andrzej Duda wydał postanowienie o zgodzie na pobyt na terytorium RP Solidarny z Polską jest także słowacki parlament. Nasi koledzy parlamentarzyści z parlamentu słowackiego podjęli uchwałę wspierającą nas, Polskę, w walce z reżimem Łukaszenki na Białorusi. Dziękujemy! Dzięki m.in. polskiej ofensywie dyplomatycznej wprowadzono 5. pakiet sankcji. UE objęła nim m.in. 18 osób i 11 firm, które pomagają w nielegalnej migracji. Wśród nich m.in. narodowa linia lotnicza Białorusi - Belavia. Po wejściu w życie ustawy o ochronie granicy w przygranicznych miejscowościach obowiązuje zakaz przebywania z wyjątkiem tamtejszych mieszkańców, osób prowadzących tam biznes czy akredytowanych dziennikarzy. Okazje do zrobienia zamętu wykorzystała Janina Ochojska, która z grupą europosłów opozycji i pracownikami komercyjnych mediów utrudniała pracę funkcjonariuszom Straży Granicznej. Proszę się przedstawić. Nie mam obowiązku przed europosłem się legitymować. Proszę mi nie utrudniać interwencji. My musimy przejść. Jestem funkcjonariuszem Straży Granicznej. My nie wiemy, kim pan jest, bo się nam pan nie wylegitymował. Co zaskakujące, Ochojska sugeruje, że niby przypadkowo w lesie znaleźli trzech Syryjczyków. Straż Graniczna o 22.00 otrzymała anonimowe zgłoszenie o migrantach. Kiedy funkcjonariusze przybyli na miejsce okazało się, że oprócz cudzoziemców na miejscu już jest Janina Ochojska. Zaskakujące było dla nas to, że na osoby, które przekroczyły ledwo co linię granicy w takich warunkach trudnych, bo przez las itd., w trudnych warunkach atmosferycznych, osoby były czysto ubrane w nowe ubrania, były wypoczęte, miały czyściutkie kartki z napisem proszącym o azyl w Polsce. No i całe to zdarzenie, że zanim dowiedzieliśmy się o nielegalnych imigrantach, to dostaliśmy plik, pakiet informacji od ich pełnomocników. Stąd głosy mówiące wprost: to była perfidna ustawka. Gwiazdą propagandy białoruskiej ewidentnie chce też zostać Marta Lempart. Mordercy w mundurach wyrzucają dzieci do lasu. Pozwijcie mnie, to sprawa będzie o to, że jesteście pie*** mordercami w mundurach, którzy wyrzucają dzieci do lasu. Do Lempart czy polityków opozycji atakujących polskich żołnierzy i funkcjonariuszy broniących granicy dołączają niektóre media. Na platformach reklamowych firmy AMS, należącej do wydającego Gazetę Wyborczą koncernu Agora, można z kolei zobaczyć takie porównania. Stąd pytanie, czy chęć obalenia polskiego rządu jest dla niektórych ważniejsza niż polska racja stanu i bezpieczeństwo Polaków? Akcja "Murem za mundurem" zatacza coraz większe kręgi. Teraz włączają się mieszkańcy Ostródy, którzy pieką pierniki dla żołnierzy i funkcjonariuszy. Także Telewizja Polska, która nieustannie wspiera naszych bohaterów, zorganizuje dla nich i dla państwa specjalny koncert w bazie lotnictwa taktycznego w Mińsku Mazowieckim. Mieszkańcy Ostródy w Warmińsko-Mazurskiem szykują dla żołnierzy i funkcjonariuszy świąteczne słodkości. W akcję zaangażowane jest Koło Gospodyń Wiejskich Gminy Ostróda jak również mieszkańcy. Robimy to wielopokoleniowo. Robimy to z dziećmi, ponieważ dzieci też chcą być murem za polskim mundurem. Starsi wypiekają, najmłodsi ozdabiają. Dlatego robimy te pierniczki i dziękujemy tym żołnierzom za to. Wbrew pozorom te pierniki do zwykłych nie należą. Do każdego dodawany jest specjalny składnik. Zaangażowanie nasze, naszych dzieci, włożone całe serducho w to, żeby oczywiście smakowało to naszym żołnierzom przebywającym na granicy. Do żołnierzy i funkcjonariuszy cały czas spływają tysiące kartek z życzeniami i podziękowaniami. Zarówno od dorosłych i dzieci. To jest naprawdę coś niesamowitego otwierać i widzieć ten taki gest solidarności takiego małego człowieka, który widzi nas na tej granicy, tak że to jest coś niesamowitego. Także Polska Grupa Zbrojeniowa zaangażowała się we wspieranie naszych bohaterów. Pomoc o wartości prawie 400 tys. zł - są to rzeczy, które ułatwią służbę zarówno Straży Granicznej jak i wojskom operacyjnym i żołnierzom WOT. Akcję "Murem za polskim mundurem" od początku wspiera także TVP. Zwrócili się do TVP z prośbą o przekazanie tych podziękowań naszym bohaterom broniącym granicy. Prośbę naszych widzów spełniamy z przyjemnością i dołączamy do tego podziękowania. Specjalnie dla żołnierzy i funkcjonariuszy broniących naszej granicy TVP szykuje wielki koncert w 23. Bazie Lotnictwa Taktycznego w Mińsku Mazowieckim. Na scenie gwiazdy polskiej i europejskiej sceny muzycznej. M.in. Halina Frąckowiak, Jan Pietrzak, Viki Gabor, Las Ketchup oraz No Mercy. Transmisja w niedzielę od 18.00 w TVP1. Nie ma mowy o tym, by Ukraina była jakimkolwiek zagrożeniem dla Rosji - oznajmił na szczycie OBWE w Sztokholmie Sekretarz Stanu Anthony Blinken. Niewykluczone, że w najbliższych tygodniach dojdzie do spotkania prezydentów Rosji i USA, o co zabiega Moskwa. Kolejny w ostatnich dniach szczyt i kolejna okazja do przedstawienia jasnego stanowiska wobec Ukrainy. Jeśli Rosja zdecyduje się na konfrontację, będą poważne konsekwencje. Ale równocześnie rozmawiamy o innych kwestiach, w tym o irańskim programie atomowym. W Sztokholmie sekretarz stanu spotkał się z rosyjskim ministrem spraw zagranicznych, ale rozmowa była krótka i nie ma mowy o przełomie. Nie mam wątpliwości, że jedynym rozwiązaniem obecnego kryzysu, w istocie bardzo napiętego kryzysu, jest znalezienie równowagi interesów. Te interesy to Ukraina i Nord Stream. Jak wskazał obecny na szczycie OBWE polski minister spraw zagranicznych, W ciągu ostatnich tygodni sytuacja uległa znacznemu pogorszeniu. Szef polskiej dyplomacji odbył cały szereg spotkań z przedstawicielami krajów byłego bloku wschodniego. Po nowym roku Polska przejmuje prezydencję w OBWE. Bezpieczeństwo wojskowe spada, gospodarki pod presją, społeczeństwa stają się coraz bardziej niepewne i podatne na zagrożenia. Największym wyzwaniem nadchodzących tygodni może być próba zablokowania sankcji na Rosję, którą rozważają demokraci w Amerykańskim Kongresie. Sankcje przeciw Nord Stream 2 blokuje administracja amerykańska na prośbe rządu niemieckiego. W Warszawie spotkanie wiceministrów spraw zagranicznych Polski i Ukrainy i klarowny przekaz: Ukraina ma prawo do samostanowienia. W maju tego roku prezydenci Duda i Zełenski podpisali deklarację o europejskiej perspektywie dla Ukrainy. Ponadto potwierdzeniem tej współpracy jest to, ze Polska jest naszym największym partnerem handlowym. Co istotne, kryzys na wschodzie dotyczy nie tylko Polski czy Ukrainy, ale grozi destabilizacją całego regionu. Z jednej strony operacja hybrydowa reżimu Łukaszenki na granicy unijno-białoruskiej, z drugiej strony ruchy wojsk wokół Ukrainy, z trzeciej strony kampania dezinformacyjna i możliwe szantaże na rynkach gazowych ze strony naszego dużego wschodniego sąsiada. Władze portalu społecznościowego Facebook poinformowały o usunięciu szeregu fałszywych grup i profili użytkowników założonych przez białoruskie służby specjalne. Mamy dowody na to, że białoruski KGB używał fałszywych kont, Fikcyjni użytkownicy serwisu publikowali dziesiątki wpisów, filmów i zdjęć rzekomo dokumentujących działania polskich pograniczników i żołnierzy, którzy według tych fałszywych informacji mieli naruszać prawa migrantów. W sumie Facebook usunął ponad 40 kont i 5 grup powiązanych z białoruskim KGB. Prawdopodobnie jesteśmy w szczycie czwartej fali koronawirusa, a sytuacja powoli się stabilizuje. Oglądają państwo główne wydanie Wiadomości. Oto co jeszcze przed nami w programie. Inwestycyjne klapy opozycji. Polska w ostatnich latach była unijnym liderem uszczelnienia systemu VAT. Lukę w poborze tego podatku od 2015 roku udało się zmniejszyć o ponad 13 punktów procentowych. Ta firma meblarska spod Krakowa mimo pandemicznych turbulencji weszła na nowe zagraniczne rynki. Teraz planuje dalszy rozwój dzięki ulgom podatkowym, które rząd Prawa i Sprawiedliwości rozszerzył z terenów specjalnych stref ekonomicznych na cały kraj. Planujemy inwestycje na ok. 10 mln zł, tak że tego wsparcia powinniśmy mieć ok. 5,5 mln zł, tak że to jest bardzo duże wsparcie. Podobne nastroje dominują w polskiej gospodarce, bo w III kwartale urosła ona o 5,3%, a to więcej, niż prognozowali ekonomiści. Teraz Organizacja Współpracy Gospodarczej i Rozwoju szacuje, że właśnie takie będzie tempo wzrostu gospodarczego naszego kraju w całym roku 2021. Ponad 5-procentowy wzrost PKB Polski ma utrzymać się także w przyszłym roku. To dobra wiadomość, że polska gospodarka już odrobiła straty po pandemii i że będziemy też rozwijać naszą gospodarkę jeszcze szybciej, niż my sami prognozowaliśmy w ustawie o budżecie 2021. Do stanu sprzed pandemii wrócił też rynek pracy. Stopa bezrobocia w październiku spadła do 5,5%. W dobrej kondycji są też finanse państwa. Z najnowszego raportu Komisji Europejskiej wynika, że w 2019 roku luka w VAT w relacji do PKB skurczyła się o kolejnych kilka dziesiątych punktu procentowego i wyniosła nieco ponad 11%. Dla porównania, w ostatnim roku rządów PO-PSL wynosiła blisko 25%, co oznacza, że z budżetu wyciekała wtedy co czwarta złotówka należnego VAT-u. Tak dużego uszczelnienia systemu poboru podatku od towarów i usług nie zanotowało w tym okresie żadne inne państwo Unii Europejskiej. Skuteczna walka z podatkowymi oszustami to więcej pieniędzy na programy społeczne, pomoc państwa dla pracodawców i pracowników w czasie koronakryzysu czy dla hodowców w związku z afrykańskim pomorem świń. Minister Rolnictwa i Rozwoju Wsi właśnie zapowiedział wypłaty pomocy dla producentów trzody chlewnej. Ok. 1000 zł do jednej lochy, bo sposób przeliczania będzie nie na lochę, tylko na urodzone prosięta. Utrzymanie hodowli, a więc i zaopatrzenia sklepów, jest szczególnie ważne w dobie szalejącej w Europie inflacji. Ceny produkcji sprzedanej przemysłu strefy euro w październiku wzrosły o ponad 22%, czyli najmocniej od 40 lat. To głównie wina kryzysu gazowego, który błyskawicznie podbija koszty firm, a na który banki centralne właściwie nie mają wpływu. Narodowy Bank Polski ma za zadanie, żeby przyhamować tę inflację, która może się pojawić w wyniku tej inflacji, którą mamy teraz. Prof. Adam Glapiński przypomina, że duże podwyżki stóp procentowych nie tylko uderzają w inflację, ale i w rynek pracy. Nie można dowolnie stosować jednego lekarstwa, które zabija pacjenta. Według prezesa NBP o tym zapominają przedstawiciele mediów i politycy, którzy wywierają presję na podwyżki stóp przez bank centralny. Rzecznik Generalny Trybunału Sprawiedliwości Unii Europejskiej rekomenduje odrzucenie skargi Polski i Węgier na mechanizm warunkowości. Chodzi o przyznawanie funduszy za tzw. praworządność, co sprowadza się do podporządkowania woli Brukseli i Berlina. To na razie tylko opinia rzecznika TSUE odnośnie skargi, jaką Polska i Węgry złożyły w sprawie unijnego mechanizmu warunkowości. Pieniądze za tzw. praworządność. Proponuję, by Trubunał oddalił skargi Polski i Węgier na system warunkowości, wprowadzony w celu ochrony budżetu Unii w przypadku naruszeń zasad państwa prawnego. A to może oznaczać, że Bruksela za pośrednictwem Trybunału Sprawiedliwość Unii Europejskiej nadaje sobie prawa, których nie przyznają jej żadne traktaty. Bardzo niebezpieczny krok, dlatego że ten mechanizm stanie się tak naprawdę politycznym instrumentem, narzędziem i taką pałką na te rządy, którym nie będzie po drodze np. z tym, czego będzie się domagać Bruksela czy Berlin. Innymi słowy pod tę praworządność, tzw. Praworządność, będzie można podciągnąć wszystko. Polska nie w pełni wykonała wyrok TSUE w sprawie Izby Dyscyplinarnej Sądu Najwyższego. Ale spór o wyroki TSUE nie dotyczy tylko naszego kraju. Aż 12 wyroków unijnego trybunały nie wykonała Grecja, 9 Włochy, 6 Hiszpania. Niemcy mają na koncie 3 niewykonane wyroki. Polska jest na końcu tej listy, podobnie jak Francja czy Szwecja z jednym niewykonanym wyrokiem TSUE. Jednak innym nie grożą sankcje finansowe, a Polskę unijni urzędnicy chcą karać. Mamy do czynienia z wyraźnym postawieniem takich standardów nierówności, standardów podwójnych, w których jednym wolno więcej, innym wolno mniej. Unijny komisarz do spraw sprawiedliwości pytany podczas niedawnej wizyty w Polsce o podwójne standardy, odpowiadał niejasno. Dlaczego ta dyskusja zaczyna się tutaj, a nie w tych krajach, gdzie tych wyroków jest tak dużo? Czasami trudno jest osiągać większość w parlamencie i wypracować wspólne podejście. Sam pochodzę z kraju, gdzie czasem trudno jest wypracować większość, ale my musimy podchodzić do tego pozytywnie. Unijni urzędnicy próbują pouczać Polskę, a sami mają problem z praworządnością. Francuski dziennik Liberation pisze o skandalu finansowym z udziałem polityków Europejskiej Partii Ludowej, urzędników Komisji Europejskiej i sędziów TSUE. M.in. były szef Komisji Jean Claude Junker i bliscy współpracownicy obecnej szefowej Ursuli von der Leyen mieli uczestniczyć w spotkaniach nielegalnie opłacanych z publicznych funduszy, a później całą aferę tuszować. Kolejny przykład podwójnych standardów. Dziś Komisja Europejska zakończyła procedurę naruszeniową przeciwko Niemcom. Niemiecki trybunał konstytucyjny szeregiem orzeczeń kwestionował kompetencje TSUE, ale wystarczyła deklaracja, że Niemcy uznają pierwszeństwo prawa unijnego i sprawy nie ma. Unia Europejska daje sobie pewne możliwości raz nakładania sankcji, dwa naciskania na rządy, żeby realizować strategiczny cel, jakim jest budowanie federacji europejskiej, czyli superpaństwa. To widać nie tylko w tych tendencjach w Brukseli, ale również w programie nowej koalicji w Niemczech, która powstała. Umowa koalicyjna socjaldemokratów, zielonych i liberałów szeroko odnosi się do spraw unijnych. I prowadzi wprost do zawłaszczenia przez Brukselę szeregu kompetencji, które teraz należą do państw członkowskich, jak np. polityka zagraniczna, migracyjna czy ochrona granic. Najważniejszą zapowiedzią nowej umowy koalicyjnej jest wprowadzenie federalnego państwa w miejsce Unii Europejskiej. Niemcy w kooperacji z Francją próbują rozdawać karty wszystkim 27 członkom Unii europejskiej. Nie wszyscy jednak zamierzają się podporządkować, bo Unia to wciąż wspólnota suwerennych państw. "Muszę potwierdzić negatywne zjawiska w Polsce" - prezydent Warszawy Rafał Trzaskowski wziął udział w internetowym spotkaniu z kilkoma kongresmenami z jednej z podkomisji. Zaskoczenia nie było. Podobnie jak inni politycy Platformy Obywatelskiej mówił o próbach wprowadzenia w Polsce reżimu przez rząd, Tak wyglądało zapowiadane od wieli dni przez polityków Platformy Obywatelskiej wystąpienie Rafała Trzaskowskiego. Today there is a populist government in Poland. Nie w USA, jak informowali politycy Platformy Obywatelskiej i związane z nimi media, a przez internet z Warszawy, i nie w Kongresie, a przed kilkoma kongresmenami z jednej z wielu podkomisji. To jest cały PR Platofrmy Obywatelskiej: buduja konstrukcje, która ma wyglądc poważnie, a później wychodzi z tego satyra. Większość tego typu działań, jak słynny kampus, skończyło się katastrofą dla Rafała Trzaskowskiego. Trzaskowski był jednym z kilku prezydentów stolic, którzy uczestniczyli w wirtualnym spotkaniu. Zgodnie z wcześniej przygotowanym tekstem Rafał Trzaskowski zrobił dokładnie to, co opozycja robi od przegranych w 2015 roku wyborów: oskarżał o próby wprowadzenia w Polsce reżimu czy wymazywanie z podręczników historii Lecha Wałęsy. Oni z siebie robią męczenników i takich opozycjonistów, jacy uciekali ze Związku Sowieckiego. Budują swoją legendę, taki heroizm, gdy tak naprawdę cały czas w Polsce mają jeszcze dużo władzy w samorządach i wpływ na ludzi. Politycy Platformy Obywatelskiej od dawna oskarżają i krytykują Polskę za granicą, a sam Rafał Trzaskowski był współautorem pierwszej rezolucji w Parlamencie Europejskim przeciwko Polsce, która powstała już w 2016 roku, a więc krótko po utracie władzy przez Platformę Obywatelską. Później regularnie pojawiały się kolejne rezolucje - za każdym razem w ostrym tonie krytykujące Polskę. Dziękuję pani komisarz i komisji za to, że próbują nam pomóc przywrócić praworządność w Polsce. A to już niedawne spotkanie KOD-u, na którym obecni byli politycy Platformy Obywatelskiej. Ulica i zagranica! Tak, bądżmy dumni z tego! Na sali był także Donald Tusk. Jego wystąpienie na stojąco oklaskiwali obecni sędziowie krytyczni wobec reformy wymiaru sprawiedliwości. Zjednoczona opozycja! Być może także dzięki takiemu poparciu politycy Platformy Obywatelskiej mogą składać takie deklaracje: Sądy przed wyborami - i to ci gewarantuję - nie podejmą żadnej decyzji. Ale to politycy tej samej Platformy Obywatelskiej w Europie i USA oskarżają polski rząd o łamanie trójpodziału władzy i upolitycznianie wymiaru sprawiedliwości. Przede wszystkim jest to żerowanie i powielanie tych fakenewsow, tej kłamliwej narracji na temat Polski. I ci ludzie, którzy są w tych frakcjach, no daje się im wiarę. Wiedza w parlamencie jest oparta o wiedzę płytką, gazetową, fałszywą plus przekaz polskich europosłów, czy to socjalistów czy ludowców. Europosłowie opozycji wielokrotnie domagali się już również, by Bruksela zablokowała wypłaty z unijnego budżetu dla Polaków. A teraz w Wiadomościach najnowszy sondaż poparcia dla partii i ugrupowań politycznych. Badanie przeprowadziła firma Research Partner. Zdecydowanym liderem Zjednoczona Prawica, które może liczyć na ponad 37-procentowe poparcie. Na 2. Miejscu Koalicja Obywatelska z wynikiem 20,6%. Podium zamyka Polska 2050, na którą swój głos chce oddać 10,6% badanych. Ponadto w Sejmie znalazłyby się Konfederacja, mogąca liczyć na 8,4% poparcia, oraz Lewica, na którą wskazało 6,9% respondentów. Pozostałe partie nie przekraczają progu wyborczego. Decyzje, które dotyczą bezpośrednio mieszkańców, to często te zapadające w samorządach. Bo przecież wiaty przystankowe, ławki w parku czy rewitalizacje naszych małych ojczyzn to codzienność. Przynoś chwałę Rzeczypospolitej Polskiej! Nadaję ci imię "Narwal". To jeden z nowiutkich lodołamaczy. Będą walczyć z krą w Gdańsku. Kolejne trzy to "Nerpa", "Manat i "Puma". I właśnie ten ostatni, jeszcze w trakcie budowy, stał się obiektem drwin polityków PO. Przy akompaniamencie sympatyzujących z nimi mediów. Tyle tylko, że dziś lodołamacze są gotowe do pracy. Takie są fakty. A politycy PO dalej krytykują. Sławomirowi Nitrasowi przeszkadza np., że do budowy wykorzystano pieniądze unijne. Dla "Gazety Wyborczej" zaś najważniejsze okazuje się to, kto został chrzestnym lodołamaczy. Platforma rządzi największymi polskimi miastami. To są jej ludzie i naprawdę mają możliwość pokazania swoich menadżerskich talentów. Tymczasem tego nie widać. Nie widać jakiegoś błysku rozwojowego. Zróbmy więc przegląd inwestycji w ekspresowym tempie. Tych ostatnich i najbardziej spektakularnych. W miastach rządzonych przez polityków Platformy, a więc partyjnych kolegów Sławomira Nitrasa. Zostańmy w Gdańsku. Trwa wycinka historycznej palmy daktylowej. Miała 180 lat. Ale nie przeżyła inwestycji prowadzonej pod nadzorem Aleksandry Dulkiewicz. Zdaniem botaników została źle zabezpieczona podczas budowy nowej palmiarni. Budowa całego kompleksu pochłonęła prawie 30 mln zł. Nietanie były też te wiaty przystankowe. A raczej coś na ich podobieństwo. Jedna kosztowała gdańszczan prawie 50 tys. zł. Efekt? Wystarczy popatrzeć i posłuchać mieszkańców. No porażka. Czemu? Bo dachu nie ma. Urzędnicy mają zostać ukarani. Produkty wiatopodobne, a jest ich aż 50, zdemontowane. Ile to będzie kosztować mieszkańców Gdańska? Nie wiadomo. Zarządzanie miastem wygląda tak jak te wiaty, które cała polska widzi. Cała Polska się z tego śmieje. Może nie cała Polska, ale na pewno spora część Poznania śmieje się z przebudowanego Rynku Łazarskiego. Stał się obiektem memów. Rynek wygląda jak UFO. Handlowcy mówią, że nie będą tam handlować. Nie zabezpieczono dla nich miejsc na składowanie towarów. Narzekają, że koszty są bardzo wysokie. Pytamy mieszkańców. W końcu to dla nich ta renowacja. Jest taki przeciąg. Jeszcze gorzej niż było. Ale tu jest masakra z tym kołem. Tu nie idzie stać, jak pada. Za dużo betonu. Powinni tu wyrąbać i trochę jakiejś zieleni jeszcze posadzić, jakichś drzew, bo tu przychodzimy na relaks też, nie tylko po zakupy. Jak już jesteśmy przy relaksie, to nie sposób nie wywołać do tablicy Warszawy i Rafała Trzaskowskiego z jego strefami relaksu. Te stały się już słynne na całą Polskę. Podobnie jak ten obraz. Największej w historii katastrofy ekologicznej. Rurociąg właściwy uległ awarii, ale również ten awaryjny uległ awarii, stąd mamy problem. W związku z tym szukamy rozwiązania awaryjnego. Generalnie jedna wielka awaria. Więc niedziwne, że w te zapewnienia... Cały czas kontroluję to, co się dzieje w Warszawie. ...uwierzyć trudno. Już jutro w całej Polsce w kinach film "Lokatorka". To kulisy śmierci Jolanty Brzeskiej, dramatu jej i innych, którzy walczyli z mafią reprywatyzacyjną w Warszawie. Nie zabijecie tego człowieka! Panowie, komornika biją! Perfidia mafijnego układu. Błagam, niech pan nie wychodzi, eksmisja okaże się skuteczna. Błagam pana, dajcie mi spokój. Niech to się skończy. I dramat lokatorów, którzy tracili wszystko. 50 tys. ludzi, których dotknęła reprywtyzacja, to jest rzesza ludzi. To były rodziny z małymi dziećmi, osoby starsze, które zostały niegodnie i niesprawiedliwie potraktowane. Historia głównej bohaterki filmu inspirowana jest losem Jolanty Brzeskiej, ikony walki o prawa lokatorskie. Kobietę, która sama była ofiara czyścicieli warszawskich kamienic, bestialsko zamordowano dekadę temu. To jest bardzo realistyczny obraz tej grupy, która uważała się za panów życia i śmierci całej masy ludzi. Ogrom tragedii opisali przed komisją weryfikacyjną wysiedleni mieszkańcy warszawskich kamienic. Pomału odbierano nam godność człowieka. Opisywali też przypadki, gdy dręczeni lokatorzy nie wytrzymywali. Największą tragedią, która nas spotkała w 2011 roku, była nagła śmierć mojego syna. Nie mógł się pogodzić z tym, co nas spotkało, z tymi sprawami sądowymi. Wyrzucani ze swoich domów ludzie nie mogli liczyć ani na wsparcie sądów, ani władz stołecznego samorządu, co pokazano także w filmie. Domagamy się wysłuchania, bo działające tu układy polityczno-biznesowo-prawne są dla miasta kompromitujące. To jest mafia, panie przewodniczący, regularna mafia. Stanęliśmy przed taką ścianą miasta, która w ogóle nie chciała z nami rozmawiać. Byliśmy nikim dla nich. Byliśmy w szoku, jak usłyszeliśmy, że sąd w ogóle nie chce słuchać naszych argumentów. Potrzebował 10 minut, żeby nas ostatecznie wyeksmitować. Znane są wyroki sądów, które zwracały kamienice nawet 120-letnim właścicielom, którzy od dawna nie żyli. Piotr Ciszewski, o złodziejskiej reprywatyzacji w Warszawie i dramacie ludzi, których dotknęła, napisał w książce "Wszystkich nas nie spalicie". Wiele osób - urzędników, prawników, sędziów, polityków - było zamieszanych w proceder reprywatyzacji. To było niestety systemowe grabienie mienia miejskiego. Film, którego współtwórcą jest TVP, opowiada to, czego nie wyjaśnił skorumpowany system, który czerpał zyski z bandyckiego procederu. Film, który powinien połączyć ponad podziałami wszystkich ludzi o wrażliwym sercu. Obraz, który nikogo z państwa nie pozostawi obojętnym. Dla mnie osobiście esencja realizacji i misji publicznej. Pani Markowska, pani otworzy. Pani się nie chowa. Wiem, że pani tam jest. Film "Lokatorka" już od jutra w kinach. Na "Gościa Wiadomości" z napisami zapraszamy do kanału TVP Info. Gościem Wiadomości jest przewodniczący wielkiego zgromadzenia narodowego Turcji, czyli tureckiego parlamentu. Witam serdecznie. Bezpieczeństwo - to słowo wymieniane często dziś w Polsce, głównie za sprawą sytuacji napiętej na naszej granicy z Białorusią. Pan również o bezpieczeństwie rozmawiał z najważniejszymi osobami w naszym państwie. Oczywiście. To nie tylko temat dotyczący Polski, ale całego świata. Bezpieczeństwo, problemy uchodźców w ramach migracji to temat nr 1 na świecie. Turcja ma ten problem od 10 lat. Ponad 5 mln syryjskich uchodźców znajduje się w Turcji. 