Niestety nie tak to miało wyglądać. Polska przegrała swój pierwszy mecz na Euro 2020. Witam państwa i zapraszam na specjalne wydanie Wiadomości z Sankt Petersburga. Oczekiwania były spore, ale dziś nie udało się zdobyć nawet jednego punktu. Za chwilę połączymy się z naszymi reporterami. Czerwona kartka dla Grzegorza Krychowiaka i porażka w pierwszym meczu powodują, że po meczu otwarcia będziemy grać o wszystko. Tym razem będziemy grać z Hiszpanią. Wróćmy do tego, co działo się na boisku dzisiaj. Co zdecydowało o porażce Biało-Czerwonych? Niestety dobrze graliśmy tylko przez 15 minut drugiej połowy. Poza tym polscy kibice przeżyli deja vu z mundialu w 2018 roku. Tam też graliśmy w Rosji, też były wielkie nadzieje. Byliśmy faworytem pierwszego meczu i również przegraliśmy. Ta porażka ze Słowacją znacznie zmniejsza nasze szanse na wyjście z grupy. Na ten gwizdek czekały tysiące naszych rodaków. Początek Euro dla Biało-Czerwonych. Szansa na spełnienie marzeń miliona kibiców. Zaczęliśmy dobrze i w pierwszych minutach to my przeważaliśmy. Do siatki trafili jednak nasi rywale. W 18. minucie piłka nieszczęśliwie odbiła się od Wojciecha Szczęsnego i było 0:1. Słowacy złapali wiatr w żagle i stworzyli kolejne groźne sytuacje pod naszą bramką. W 27. minucie zabrakło niewiele. W 33. na posterunku był Szczęsny. Później odpowiedzieliśmy niecelnymi strzałami Krychowiaka. Oraz Roberta Lewandowskiego. Jednak w pierwszej połowie więcej było niedokładności niż klarownych sytuacji. Do przerwy 0:1. Drugiej połowy nie mogliśmy rozpocząć lepiej. Mieliśmy wyrównanie. Bramka dodała nam animuszu. Biało-czerwona armia rozpoczęła szturm na bramkę przeciwnika. Wyglądało na to, że następna bramka dla Polaków jest kwestią czasu. Plan zepsuł Grzegorz Krychowiak. Bezmyślny faul, druga żółta i w konsekwencji czerwona kartka. Przez pół godziny musieliśmy grać w dziesiątkę. Niedługo później Słowacja znów wyszła na prowadzenie. Zawiodła obrona przy stałym fragmencie gry. Czyli to, co od dłuższego czasu szwankowało w polskim zespole. Strat nie udało się odrobić. Przegrywamy pierwszy mecz na Euro. Bardzo zmniejszamy szanse na wyjście z grupy. W sobotę gramy z Hiszpanią. Tradycyjnie o wszystko. Są zawsze wszędzie tam, gdzie gra nasza reprezentacja. Polscy kibice. Do Sankt Petersburga przyjechało ich wielu. Nie oszczędzali gardeł, było ich dobrze słychać na stadionie i poza nim, jak np. w strefie kibica, gdzie teraz się przenosimy. Jest tam Adrian Borecki. Jakie są pierwsze reakcje naszych kibiców po meczu ze Słowacją? Smutek i rozczarowanie. Nie tak miał wyglądać pierwszy mecz naszej reprezentacji na Euro 2020. Jedyny pozytyw dzisiejszego dnia to postawa naszych kibiców. Po raz kolejny nie zawiedli. Polska, Biało-Czerwoni! Aby dojechać do Petersburga, musieli pokonać 1500 km. Jednak dla polskich kibiców taka odległość nie stanowi żadnej przeszkody. Zawsze jeździmy na mecze, byliśmy też w Rosji 3 lata temu i jesteśmy też teraz. - Należy wspierać Biało-Czerwonych? - Zawsze. Nasze narodowe barwy spotykamy prawie na każdej ulicy. Polska, Biało-Czerwoni! Tutaj czuć nasze zjednoczenie, nas, Polaków. Atmosfera jest super i polecam wszystkim takie wyjazdy. Jesteśmy z wami, Polacy, jesteśmy w wami. Nasz doping dodaje im sił i dzięki temu gra im się łatwiej. Polska, Biało-Czerwoni. Polacy pojawili się też obok Pałacu Zimowego. Liczymy na Roberta ze strony ataku, uważamy, że Robert Lewandowski jest teraz najlepszym piłkarzem na świecie, myślę, że to potwierdzi na tych mistrzostwach. Nie mogło zabraknąć śpiewów i tańców naszych kibiców. ŚPIEW: Tańczą go kibice, kiedy Polska gra, tańczymy labada, labada, małego walczyka, kiedy Polska. Kocham futbol, kocham, jak jest śpiewany Mazurek Dąbrowskiego, i dlatego tutaj przyjechałem, żeby naszym kibicować. Puchar jest nasz! Dobrej gry polskich piłkarzy oczekiwali także szczęśliwcy, którzy podczas meczu ze Słowacją kibicowali Biało-Czerwonym na stadionie w Rosji. Pierwszy, niestety nieudany mecz za nami. W sobotę gramy z Hiszpanią. W środę znów w Sankt Petersburgu ze Szwecją. Miejmy nadzieję, że naszym piłkarzom pójdzie znacznie lepiej. Dziękuję, Michale. Do zobaczenia. Oglądają państwo główne wydanie Wiadomości. Zobaczmy, co jeszcze przed nami. Spotkanie liderów 30 państw. Cel? Wzmocnienie jedności NATO. Szczepienia działają. Najniższy przyrost zachorowań od początku pandemii. Poparcie ważnych dla Pawła Kukiza ustaw w zamian za poparcie Polskiego Ładu. Porozumienie programowe PiS i Kukiz'15 podpisane. To jeden z ważniejszych dni w moim życiu - mówi Paweł Kukiz, a Jarosław Kaczyński przyznaje, że Zjednoczona Prawica rozszerza spektrum polityczne, ale także spektrum poglądów. To nie jest formalna koalicja, a o przyszłych wyborach i ewentualnych wspólnych listach na razie nie ma mowy. To jest porozumienie, które zakłada, iż my poprzemy szereg ustaw ważnych dla programu Kukiz'15. W ramach podpisanego porozumienia do Sejmu trafił już 1. projekt - ustawa przewidująca dalsze zaostrzenie przepisów antykorupcyjnych. Wkrótce ma być gotowy także projekt ustawy wprowadzającej instytucję sędziów pokoju. To rozwiązanie, które finalnie może doprowadzić do przyśpieszenia postępowania. To projekty, które od lat Paweł Kukiz bezskutecznie usiłował przeprowadzić przez Sejm. PiS to jedyna w tej chwili opcja władna wprowadzić te kluczowe zmiany. ŚPIEWA: Polska budzi się... Lider ruchu Kukiz'15 z 4-osobową reprezentacją w Sejmie, do tej pory w opozycji, w przeciwieństwie do jej totalnej większości, nigdy nie negował demokratycznej legitymacji władzy. Nasi koledzy będą wspierać Polski Ład i będą wspierać to wszystko, co jest potrzebne, żeby ten układ polityczny, który dzisiaj jest w parlamencie, w Sejmie polskim trwał. Bo od tego zależy, czy możliwa będzie realizacja Polskiego Ładu. To, jak przypomniał na Mazowszu premier, 7% PKB na zdrowie, obniżka podatków dla 18 mln Polaków, inwestycje, które dadzą pół miliona nowych miejsc pracy, a do tego emerytura bez podatku i mieszkania bez wkładu własnego. Polski Ład to solidność, wiarygodność, rozwój, który ma dotrzeć do każdej gminy. Współpraca ugrupowań Jarosława Kaczyńskiego i Pawła Kukiza to sygnał, że wbrew opiniom krytyków możliwości politycznej współpracy PiS są większe niż wynika to z samej koalicji. PiS dzięki sojuszowi z Kukizem zyskuje znowu taką twarz partii, która może wchodzić w różne koalicje, które wykraczają poza Zjednoczoną Prawicę. A teraz przenosimy się do Brukseli na szczyt NATO z udziałem światowych przywódców. Spotkanie obserwował Maksymilian Maszenda. Czego dotyczyło i jakie są najważniejsze ustalenia? To spotkanie ma wzmocnić NATO. Szef Sojuszu mówi o historycznym momencie i nowym otwarciu. Ten szczyt to też okazja do wielu spotkań dwustronnych. Polski prezydent Andrzej Duda spotkał się w tej formule m.in. z prezydentem Francji i premierem Wielkiej Brytanii. Doszło też do nieplanowanego wcześniej spotkania z prezydentem USA Joe Bidenem. To 1. szczyt NATO z udziałem nowego prezydenta USA Joego Bidena i 1. jego spotkanie z polskim prezydentem Andrzejem Dudą. Rozmawialiśmy z panem prezydentem Joem Bidenem na temat kwestii odstraszania, współpracy militarnej Polska-USA. Rozmawialiśmy także o tych relacjach, które dotyczą naszego sąsiada, Rosji. Biały Dom po spotkaniu prezydentów USA i Polski wydał komunikat: Prezydent Biden podkreślił wsparcie dla natowskiej agendy wzmocnionej obrony i odstraszania Głównym tematem szczytu w Brukseli była inicjatywa "NATO 2030" - najważniejsze wyzwania dla państw sojuszu, w tym zagrożenia ze strony Chin i Rosji. W ostatnich kilku latach rośnie świadomość, że mamy nowe wyzwania i mamy Rosję, która nie działa w sposób zgodny z naszymi oczekiwaniami. Chcę, żeby to było jasne. NATO ma kluczowe znaczenie dla interesów Stanów Zjednoczonych. Amerykański prezydent pojutrze po raz pierwszy spotka się z Władimirem Putinem twarzą w twarz. Do spotkania dojdzie w Szwajcarii nad Jeziorem Genewskim. Nasze relacje z Rosją są w najniższym poziomie od końca zimnej wojny. To wszystko przez agresywne działania Rosji. We wspólnym oświadczeniu wszyscy przywódcy jednoznacznie zadeklarowali dalsze wzmacnianie NATO, m.in. poprzez zwiększanie inwestycji w bezpieczeństwo. Tak małej liczby nowych zachorowań nie było od marca ubiegłego roku. Ostatniej doby odnotowaliśmy 140 nowych zakażeń i 1 zgon. Szczepienia działają - mówią lekarze. I zachęcają do zadania wirusowi ostatniego, decydującego ciosu, czyli zaszczepienia 80% populacji. Ostatni raz takie dane widzieliśmy w pierwszych tygodniach epidemii. Dziś w Polsce odnotowano 140 nowych zakażeń i 1 przypadek śmiertelny. W większości województw zaledwie po kilka nowych zachorowań. To najniższy wynik od 23 marca ubiegłego roku, gdy odnotowano 115 nowych przypadków. Sytuacja ulega znaczącej poprawie. Tak mówią lekarze. Ale dodają: "Wirus istnieje nadal, stwarza zagrożenie, dlatego należy nosić maseczki, zachowywać dystans". Z jednej strony widzimy dynamikę wygaszającą się nowych zachorowań, natomiast pozostają kwestie tych nowych wariantów. Wariant indyjski doprowadził właśnie do decyzji o wstrzymaniu planowanego na przyszły poniedziałek całkowitego zniesienia obostrzeń w Wielkiej Brytanii. Gdzie jednak dochodzi do podwojenia się przypadków tych wariantów, przede wszystkim indyjskiego, praktycznie co tydzień. Lekarze przekonują, że szybkie zaszczepienie populacji zatrzyma dalsze mutacje wirusa. Im będzie wirus dłużej krążył w populacji, tym możemy się spodziewać następnych mutacji. W pełni zaszczepionych jest już blisko 10 mln Polaków. 14 czerwca to Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady. Upamiętnia on datę przybycia 1. transportu więźniów politycznych w 1940 r. do obozu koncentracyjnego Auschwitz-Birkenau. Tarnów. W miejscu, skąd wyruszył 1. transport z polskimi więźniami do obozu w Auschwitz, dziś uroczyste obchody. Jest bardzo ważne pamiętać o początku tej tragedii. To było 81 lat temu. 14 czerwca 728 Polaków wyruszyło w nieznane. Trafili do budującego się obozu o nikomu nic nie mówiącej nazwie "Auschwitz". Szybko okazało się, że to prawdziwe piekło na ziemi. Ci, którzy je przeżyli, wspominają. Droga do Auschwitz nas prowadziła, te ujadające psy, Boże, okropnie, ten dym, czerwony ogień z krematorium. Bałam się śmierci, bardzo. Widziałam reakcję mojego ojca, który jak zobaczył napis "Auschwitz" chwycił się za głowę i uderzał głową o ścianę wagonu, mówił: "Boże, gdzie nas przywieźli?". Hołd ofiarom niemieckiego totalitaryzmu złożono przed pomnikiem Drzewa Pawiackiego na wojskowych Powązkach podczas mszy świętej w Harmężach. A także przed ścianą straceń i w wielu innych miejscach. Ważne jest, abyśmy podtrzymywali pamięć o tym, co wydarzyło się na nieludzkiej ziemi Auschwitz, o wszystkich, którzy przeszli przez piekło niemieckich, nazistowskich obozów koncentracyjnych i obozów zagłady. Musimy o tym pamiętać, musimy o tym wspominać, mówić młodym Polakom. Mieszkańcy ponad 100 polskich gmin wybierali wczoraj władze samorządowe w wyborach uzupełniających. M.in. w Rzeszowie, gdzie prezydentem miasta został Konrad Fijołek, niezależny kandydat, radny miasta, którego poparła opozycja. Według politologów w wyborach samorządowych mieszkańcy niekoniecznie kierują się sympatiami partyjnymi. To była wyborcza niedziela. W wyborach uzupełniających zagłosowali mieszkańcy ponad stu gmin. W niektórych to nie koniec wyborczej rywalizacji, potrzebna tam będzie II tura. W Rzeszowie wszystko rozstrzygnęło się już w I. Przedterminowe wybory na prezydenta miasta wygrał kandydat niezależny, popierany przez większość parlamentarnej opozycji Konrad Fijołek. Dziękuję bardzo! Wybory lokalne w Rzeszowie to efekt rezygnacji dotychczasowego prezydenta związanego z Lewicą Tadeusz Ferenca. Zmiana włodarza nie oznacza zatem zmiany opcji politycznej. Wybory samorządowe rządzą się swoimi prawami - mówią politolodzy. Wybory samorządowe, czy to do gmin, czy do instytucji powiatowych, one są bardziej spersonalizowane niż takie wybory ogólnokrajowe. Tutaj się głosuje na kandydatów, nie tylko kierując się identyfikacją partyjną czy preferencjami politycznymi. Dlatego z perspektywy politologów wyniki lokalnych wyborów nie są wskaźnikiem poparcia partii. Nigdy nie jest tak, że zwycięstwo w jakimkolwiek regionie w Polsce można przełożyć na sukces w całym kraju. Stąd często wybór prezydenta czy burmistrza miasta nie przekłada się później na decyzje podczas głosowania w wyborach do parlamentu czy prezydenckich, co pokazały choćby ostatnie wybory. Wybory samorządowe to jest zupełnie inna jakość niż wybory do władz centralnych, to są zupełnie inne uwarunkowania, zresztą gdybyśmy się chcieli przyjrzeć, co się po takich wyborach dzieje, to po wyborach samorządowych często dochodzi do koalicji, które są nie do pomyślenia. Tam, gdzie wyborów nie udało się rozstrzygnąć, kolejne głosowanie za 2 tygodnie. Po raz 5. Sejm będzie próbował jutro wybrać Rzecznika Praw Obywatelskich. Wszystkie dotychczasowe kandydatury przyjęte przez Sejm były blokowane przez Senat. Teraz jedną z kandydatur będzie senator niezrzeszona Lidia Staroń. W ostatnich dniach wraz z rosnącymi szansami senator Staroń rośnie też liczba ataków na nią. To dokumenty kilku ostatnich spraw, którymi zajęła się senator Lidia Staroń. Pomaganie innym to dla niej codzienne zajęcie od 20 lat. Ja przez lata walczyłam o ludzi. O ludzi. I nie chcę, żeby urząd rzecznika był zawłaszczony. Ani przez partie, ani przez interesy. Aktywność senator Staroń to dziesiątki spraw, w których pomagała poszkodowanym przez spółdzielnie mieszkaniowe czy dotkniętym kontrowersyjnymi wyrokami sądów. Jestem bardzo wdzięczna pani Lidii Staroń, że tak dzielnie przeszło 20 lat walczyła o nasze mieszkanie. Teraz Lidia Staroń ma szanse zostać Rzecznikiem Praw Obywatelskich. A wraz z rosnącym poparciem dla tej kandydatury w niektórych mediach i na konferencjach polityków opozycji rośnie liczba ataków na nią. To jest takie działanie opozycji na zasadzie "nie, bo nie". Kandydat jest dobry, ale opozycja mimo wszystko próbuje tutaj ten wybór utrudnić. Lidia Staroń zapowiada pozwy przeciwko osobom, które ją pomawiają, i deklaruje, że podejmie wyzwanie, jakim jest urząd Rzecznika Praw Obywatelskiej. Poparcie jej kandydatury zapowiada PiS. Ważne jest, żeby pokazać, że tak nie może być, musi być uczciwość, musi być przyzwoitość w polityce. 5-letnia kadencja Adama Bodnara na stanowisku Rzecznika Praw Obywatelskich upłynęła we wrześniu ubiegłego roku. Od tamtego czasu parlament nie może wybrać jego następcy, bo wszystkie kandydatury przyjęte przez Sejm blokuje Senat Tomasza Grodzkiego. O tym dziele dużo się mówi, dużo też pisze. A w kraju od czasów zaborów nie widział go nikt. Aż do teraz. "Chopin w salonie księcia Antoniego Radziwiłła w roku 1829" - ten obraz znów zachwyca nad Wisłą. Sala Wenecka nieborowskiego pałacu Radziwiłłów. To tu można podziwiać dzieło, którego w Polsce nie było od 133 lat. Najlepsze miejsce dla niego, jakie może być, ja mam nadzieję, że zostanie na zawsze. Obraz ten Henryk Siemiradzki stworzył w 1887 r. na zamówienie cenionego poznańskiego literata, Karola Kozłowskiego. Tematyką mocno odbiega od antycznych inspiracji malarza. Nie opowiada o prawdziwym koncercie, który miał miejsce, ale jest opowieścią o przyjaźni Chopina z Radziwiłłami, o jego wyprawie do Berlina, o jego związkach z wybitnymi uczonymi. Co ciekawe, "Chopin w salonie księcia Antoniego Radziwiłła" latami uznawano za zaginiony. Przez cały wiek XX nie mamy żadnej informacji, gdzie obraz się znajdował. Wypłynął on na aukcji w Nowym Jorku w 1998 roku i został zakupiony przez obecnego właściciela Johna Radziwiłła. Historia samego autora jest również ciekawa. Choć jego ojciec był generałem carskiej armii, to w domu rodzinnym panowała polska patriotyczna atmosfera. Warto też wiedzieć, że Siemiradzki jest jednym z najwybitniejszych przedstawicieli akademizmu w malarstwie europejskim. Sławę zyskał jeszcze za życia. Jego pracownie odwiedzali bardzo ważni ludzie, m.in. koronowane głowy. Był też bardzo popularny wśród zwykłej publiczności. A to już Kraków. I kolejne dzieło mistrza. Kurtyna Teatru im. Juliusza Słowackiego. Olejny obraz o wymiarach 12 na 10 m, za który artysta nie chciał honorarium. Henryk Siemiradzki tą kurtynę wykonywał w Rzymie w ciągu 2 lat. Jej oficjalne odsłonięcie w krakowskim teatrze odbyło się 18 kwietnia 1894 roku. W stolicy Małopolski znajduje się też najbardziej znany obraz Siemiradzkiego. "Pochodnie Nerona" to inwentarzowy numer 1 galerii w Sukiennicach. Od tego się wszystko zaczęło. Ogromny doping i sportowe święto nie tylko przed telewizorami, ale w strefach kibica. Fani futbolu, rok po przełożeniu Euro 2020 z powodu pandemii, w końcu mogli się spotkać i wspólnie kibicować Biało-Czerwonym. Jak to wyglądało w całym kraju? Takich emocji brakowało wszystkim fanom piłki nożnej. Strefy kibica w całej Polsce zapełniły się biało-czerwonymi barwami. Jesteśmy po raz pierwszy od 18 miesięcy w ogóle razem, w gronie, w którym zawsze piłkę oglądamy, więc tym bardziej to dla nas ważne. W opolskim amfiteatrze tym razem nie muzyczne, a sportowe emocje brały górę. Wiernych kibiców nie mogło zabraknąć też w Mrzeżynie, Myśmy na to czekali. Wiernych kibiców nie mogło zabraknąć też w Mrzeżynie, rodzinnej miejscowości Grzegorza Krychowiaka. Od kiedy zaczął syn grać w turniejach o najwyższą stawkę, staramy się organizować takie spotkania z mieszkańcami, staramy się wspólnie kibicować. Mecze Euro w TVP można oglądać tak albo mieć swoją prywatną strefę kibica w domu. Uruchomiliśmy dla państwa specjalny kanał TVP 4K, który pozwoli poczuć się jak na stadionie piłkarskim. 4K to większa rozdzielczość niż High Definition, więc na pewno lepsza jakość to lepsze doznania. Świetnie, że TVP wychodzi fanom naprzeciw i cieszę się, że będę mógł to widzieć w lepszej jakości, bo wcześniej nie mogłem po prostu. Warto obejrzeć taką imprezę. Że oglądacie ją państwo bardzo chętnie, pokazują nie tylko pustoszejące w trakcie transmisji ulice, lecz także wyniki płynące z modelu oglądalności rzeczywistej. Wysoką widownię zaniża niestety pracownia Nielsena. Przykładowo mecz Holandia-Ukraina na antenie TVP 1 i TVP Sport oglądało średnio ponad 5 mln widzów. Nielsen twierdzi, że 3 mln. W szczycie oglądalności widownia też jest zaniżona i dotyczy to nie tylko 1 spotkania, ale innych, które, jak widać, bardzo licznie oglądali państwo na antenach TVP. Wszystkie mecze Euro tylko na antenach TVP. Na "Gościa Wiadomości" z napisami zapraszamy do kanału TVP Info. 