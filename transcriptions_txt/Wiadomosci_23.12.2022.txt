Do tych, którzy ruszają w drogę, by wspólnie z rodziną spędzić święta, kierujemy apel o ostrożność i brak pośpiechu. Dobry wieczór, Edyta Lewandowska, witam państwa i zapraszam na Wiadomości. A oto, co dziś w programie. Miękkie lądowanie, ja bym powiedział, nawet już może odbicie. Wojna i pandemia nie zachwiały polską gospodarką. Wszystko wskazuje na to, że polska gospodarka całkiem dobrze sobie radzi z kryzysem. Wy stanowicie fundament polskiego bezpieczeństwa. Świąteczne życzenia w szczególnych czasach. Jestem bardzo podekscytowana, że spędzę sylwestra z wami w Zakopanem. Melanie C ze Spice Girls gwiazdą Sylwestra Marzeń z Dwójką. Duża nadwyżka w budżecie po listopadzie. Po 11 miesiącach tego roku wpływy do państwowej kasy były o ponad 18 mld zł większe niż wydatki. Przed nami jeszcze grudniowe rozliczenia, ale można już powiedzieć, że stan finansów Polski i naszej gospodarki jest dużo lepszy, niż wynikałoby z czarnych wizji opozycji. Gazowiec "Guadalupe Explorer" dostarczył 23 tony propanu, który zostanie wtłoczony do nowej instalacji w Zakładach Azotowych w Policach. Budowa fabryki tworzyw sztucznych jest już zaawansowana w 98%. Wielki kompleks chemiczny, który już w 2023 roku będzie produkował, takie ma zdolności - 430 tys. ton polipropylenu. Gospodarka, rozwój, przemysł, innowacje, sprawczość - to wszystko realizuje się w tym projekcie. Polska gospodarka po raz kolejny wykazuje dużą odporność na zewnętrzne wstrząsy - tak wynika z serii danych opublikowanych ostatnio przez Główny Urząd Statystyczny. Stopa bezrobocia utrzymuje się na rekordowo niskim poziomie, a wynagrodzenia rosną tylko trochę wolniej niż ceny. Nadzieję na hamowanie inflacji daje spadek indeksu cen producentów i oczekiwań inflacyjnych Polaków. Na plusie utrzymuje się budowlanka, choć ekonomiści spodziewali się spadków w tym sektorze. Nad kreską wciąż też produkcja polskich fabryk. Szybciej od prognoz rośnie sprzedaż w polskich sklepach. Miękkie lądowanie, ja bym powiedział, nawet już może odbicie w drugiej połowie roku 2023 jest wielce prawdopodobne. Dług publiczny Polski jest na niższym poziomie niż w 2015 roku mimo setek miliardów złotych wydanych przez rząd na ratowanie miejsc pracy w pandemii i łagodzenia skutków inflacji. Przejściowych trudności ani gospodarstwa domowe, ani firmy nie są w stanie uniknąć, ale ponownie nie spełniają się czarne wizje opozycji i przychylnych jej ekspertów. Nie ma fali bankructw, wzrostu bezrobocia, ucieczki zagranicznych inwestorów ani załamania finansów państwa, którymi krytycy rządu ciągle straszą od objęcia władzy przez PiS. Żaden z tych scenariuszy się nie sprawdził. Żadna z tych prognoz się nie sprawdziła, co - myślę - powinno już dawać przynajmniej do zastanowienia, kiedy słyszymy kolejne opowieści o tym, że polska gospodarka jest w katastrofalnej kondycji. System obrony Patriot ma zwiększyć bezpieczeństwo atakowanej bestialsko przez Rosję Ukrainy. O jego przekazaniu zdecydowali Amerykanie. Wcześniej podobnego wsparcia odmówili Ukrainie Niemcy, przekonując, że to niemożliwe, a wtórowali im politycy polskiej opozycji. To historyczna wizyta i strategiczne decyzje. Amerykanie zdecydowali m.in. o przekazaniu Ukrainie systemu Patriot, który pomoże bronić się przed rosyjskimi atakami z powietrza. Ukraina zabiegała o to od dawna, a w jej imieniu także Polska, m.in. zwracając się do posiadających Patrioty Niemców. Wówczas podczas dyskusji z Niemcami nie udało się do tego doprowadzić, ale cieszy to, że teraz te baterie z USA trafią rzeczywiście na Ukrainę. Niemcy odmówili przekazania systemu Patriot Ukrainie, przekonując, że to niemożliwe i wymagałoby zgody wszystkich państw NATO. Decyzja Amerykanów pokazuje, że to jednak możliwe. W dyskusji pomiędzy Polską a Niemcami na temat wsparcia Ukrainy po stronie Berlina stanęli politycy PO i jej eksperci, również przekonując, że system Patriot dla Ukrainy nie wchodzi w grę. Opozycja zachowuje się jak zespół PR-owy ambasady niemieckiej i nawet najbardziej absurdalne tezy, które właśnie zostały całkowicie obalone przez decyzje amerykańską, popiera, mimo że działania Niemiec realnie powodują cierpienia Ukraińców. Teraz do przekazania przez rząd w Berlinie systemu Patriot dla Ukrainy wzywają nawet politycy niemieckiej opozycji. Niemcy od początku rosyjskiej agresji, choć oficjalnie stoją po stronie zaatakowanej brutalnie Ukrainy, albo odmawiają Ukrainie sprzętu wojskowego, albo opóźniają jego dostawy, albo też okazuje się on niesprawny. Pomiędzy trzema tworzącymi niemiecki rząd partiami nie ma zgody co do skali i formy pomocy Ukrainie. 20 tysięcy osób bezdomnych, potrzebujących i samotnych zasiada przy wspólnym wigilijnym stole w 85 miastach w całej Polsce. Wigilie Caritas wróciły w tradycyjnej formie po pandemicznej przerwie. Wigilia dla potrzebujących to dla wielu jedyna Wigilia, do jakiej zasiądą w tym roku. Wspólne kolędowanie, opłatek, życzenia i 12 potraw jak w domu - tak wyglądają Wigilie dla potrzebujących organizowane przez Caritas w całej Polsce. Tylko tu w Łodzi na stoły trafiło ponad 100 litrów czerwonego barszczu. Kilkadziesiąt kilogramów pierogów, potężny gar kapusty z grochem, około 80 kg smażonego karpia. W całej Polsce Caritas organizuje w grudniu takie Wigilie w 85 miastach. Przy 7 km białego obrusu zasiądzie łącznie 20 tysięcy osób. Którzy potrzebują pożywienia, schronienia, opieki, rozmowy. Mężczyźni i kobiety w kryzysie bezdomności, potrzebujący, samotni. Córka mi zmarła niedawno w tym roku, tak że nie ma radości takiej, jaka powinna być. Tu mogą zaznać bliskości, której nie zaznali przez cały rok. Dla wielu z nich to jedyna Wigilia, na jakiej pojawią się w tym roku. To jest ważne dla nas, ale też myślę, że dla każdego potrzebującego właśnie taka bliskość i akceptacja. To wyraża się na różne sposoby, że nawet proste podanie ręki, czy przytulenie - to ma bardzo duże znaczenie. Bieda, beznadzieja i krach ekonomiczny. Mieszkańcy Libanu zmagają się z coraz większym kryzysem, który tylko spotęgowała pandemia koronawirusa i eksplozja w Bejrucie. Dodatkowo Stowarzyszenie Pomoc Kościołowi w Potrzebie informuje o dramatycznej sytuacji szkolnictwa w tym kraju. Grozi 330 szkołom zamknięcie. To są te szkoły prowadzone przez kościoły, ale te również prowadzone przez państwo. W tej chwili liczymy, że około miliona dzieci nie będzie mogło w Libanie uczęszczać do szkoły. Aby choć trochę tę trudną codzienność najmłodszych ubogacić klimatem świąt, w ramach polsko-węgierskiej akcji przekazano im wyjątkowy prezent, tysiąc paczek wypełnionych darami. Oglądają państwo główne wydanie Wiadomości. Zobaczmy, co jeszcze przed nami. Samozwańczy aktywiści z Niemiec zaatakowali bożonarodzeniową choinkę. Zegar tyka, a w komunikacji opóźnienia. Sprawdzimy, czy Europejczycy dotrą na święta. W Polsce rośnie liczba zabiegów chirurgicznych wykonanych w asyście robota da Vinci. Do końca roku w polskich szpitalach będzie pracowało 25 takich robotów. Jeden z nich właśnie trafił na Podkarpacie. To bezcenny prezent świąteczny, najwyższej jakości sprzęt. Robot da Vinci trafił na blok operacyjny rzeszowskiego klinicznego szpitala wojewódzkiego. Stała obecność robota w naszym szpitalu stwarza warunki do lepszego wykorzystania tego bardzo dobrego narzędzia dla pacjentów onkologicznych. Do tej pory Podkarpackie Centrum Chirurgii Robotycznej mogło korzystać z urządzenia tylko przez 8 dni w miesiącu. Od maja ubiegłego roku wykonano tam ponad 300 operacji. Zdecydowana większość dotyczyła raka prostaty. To było bardzo dużym wyzwaniem. Cały zespół na to pracował i faktycznie nam się to udało i z tego powodu jesteśmy liderem w Polsce, jeżeli chodzi o wykonywanie tego typu zabiegów. Łączna wartość zakupu nowego sprzętu to 14 mln zł. Połowa z tych środków pochodzi z budżetu państwa. Bez tych środków bardzo trudno byłoby zrealizować tego typu inwestycję. Chcemy, aby to miejsce było centrum robotycznym nie tylko dla zabiegów, ale i także dla szkolenia, edukacji. A to już Gdyńskie Centrum Onkologii. Jako pierwszy ośrodek na Pomorzu i drugi w Polsce rozpoczął leczenie chorób onkologicznych głowy i szyi z wykorzystaniem robota da Vinci. W tej chwili postęp medycyny to jest głównie postęp technik operacyjnych i technik współdziałających z medycyną, tak że to w tym kierunku wszystko idzie. Operacje z użyciem robota chirurgicznego pozwalają na precyzyjne usunięcie chorych tkanek. Dzięki temu pacjenci szybciej wracają do zdrowia. Chirurg, zamiast pracować przy stole operacyjnym, siedzi za konsolą i porusza ramionami robota. Państwowa Komisja Wyborcza odrzuciła sprawozdanie finansowe partii Szymona Hołowni Polska 2050. Powód to niejasności wokół finansowania partii, którego według deklaracji w ogóle nie było. Zero pojawia się w rubrykach wpłat, darowizn czy wartości niepieniężnych. Pojawia się więc pytanie, skąd biorą się pieniądze na działalność partii. Dla większości ugrupowań politycznych to już rutyna. Sprawozdanie finansowe, na podstawie którego przyznawana jest subwencja. Co roku PKW zbiera deklaracje i analizuje partyjne finanse. Tym razem jednak pojawiła się jedna deklaracja, która wprawiła urzędników w osłupienie. Oto bowiem Polska 2050 Szymona Hołowni zadeklarowała, że finansowania w zasadzie nie było. Polska 2050 choć została wpisana do ewidencji w marcu 2021 roku, Oczywiście niemal natychmiast pojawiło się pytanie o sposób finansowania wydarzeń, które organizowała Polska 2050. Był bowiem i wielki kongres, i forum gospodarcze. Wpisano w sprawozdaniu finansowym wszędzie zero, tak jakby ugrupowanie w zeszłym roku nie istniało, a ono przecież istniało. Czyli to jakaś dziwna fatamorgana, która po prostu ośmiesza ludzi, którzy pilnują tego i samego lidera. O fatamorganę, która wyglądała bardzo realistycznie, zapytała PKW i otrzymała odpowiedź. "Wszystkie wydarzenia były finansowane z działalności stowarzyszenia, fundacji i koła poselskiego. Żadne z działalności partii, która nawet lokal ma użyczony nieodpłatnie". Partia Hołowni musi wydawać pieniądze. W każdym razie ta aktywność nie jest bezkosztowa, a w rubrykach zero. To jest bardzo poważne pytanie. I myślę, że słusznie PKW uznała, że to rodzi podejrzenia. I dlatego sprawozdanie odrzuciła, choć nie oznacza to konsekwencji finansowych dla partii. Polska 2050, jako że nie startowała jeszcze w wyborach, w ogóle nie otrzymuje subwencji. Trwają konsultacje, które mają wypracować kompromis w sprawie projektu ustawy o Sądzie Najwyższym. Dziś premier spotkał się m.in. z ministrem sprawiedliwości. Wszystko, aby podczas posiedzenia Sejmu 11 stycznia projekt trafił do laski marszałkowskiej. Na początku pandemia, potem atak Rosji na Ukrainę. Dodatkowe środki w tym czasie miałyby wspomóc gospodarkę. To właśnie środki z Krajowego Programu Odbudowy, które wejdą w polskie inwestycje, wzmocnią potencjał obronności Polski. Silny polski budżet i Krajowy Program Odbudowy przydadzą się bardzo we wzmocnieniu, umocnieniu bezpieczeństwa państwa polskiego. Zgodnie z umową, by środki z KPO były odblokowane, potrzebna jest ustawa o Sądzie Najwyższym. Stąd konsultacje nad jej projektem. Premier spotkał się m.in. z ministrem sprawiedliwości, aby wyjaśnić kwestię kamieni milowych, Idę przede wszystkim po to, żeby zadać panu premierowi pytania, które są ważne dla Polaków: ile to nas ma kosztować? Projekt ustawy o Sądzie Najwyższym uzgodniony na początku miesiąca z Brukselą zakłada m.in. przeniesienie spraw dyscyplinarnych sędziów do Naczelnego Sądu Administracyjnego. Podkreślamy, że te przepisy muszą być zgodne z naszą konstytucją, muszą być również przepisami, które zapewniają suwerenność naszego kraju. W związku z tym wiele negocjacji, wiele rozmów potoczyło się w ten sposób, że udało się wypracować pewien pakiet rozwiązań, które są dziś na stole. Przedstawiciele rządu podkreślają, że projekt ustawy w żaden sposób nie pozwala na podważanie statusu sędziów czy prerogatywy prezydenta. Jeszcze nie jest przesądzone, czy będą to poprawki konkretne jakieś, czy być może zasadnicza zmiana projektu, czy jakiś nowy projekt. Konsultacje będą kontynuowane po świętach. Odbywa się normalny proces ustawy. Zbieramy uwagi, wątpliwości i mamy nadzieje, że 11 stycznia, tak jak jest to zaplanowane, ten projekt trafi pod obrady Sejmu. Moim zdaniem potrzebne jest porozumienie i jest szansa na porozumienie. Potrzebę dialogu z Unią ws. KPO podkreśla Jarosław Kaczyński. Dlatego potrzebny jest kompromis dobry dla wszystkich stron. Na tej liści są kraje bliskie i dalekie, w tym egzotyczne. Lista podróży służbowych prezydenta Rafała Trzaskowskiego jest okazała, ale budzi też pytania, czy to nadal praca, czy już turystyka i czy miasto stać na to zwłaszcza teraz. W przyszłorocznym budżecie Warszawy zabraknie 3 mld zł. Darmowe bilety dla licealistów czy tanie bilety dla seniorów już od 60. roku życia? Nic z tego. Na spełnienie tych wyborczych obietnic Rafała Trzaskowskiego także w przyszłym roku nie ma szans. Tak jak na zapowiadaną od lat budowę sali koncertowej dla Sinfonii Varsovii na Pradze-Południe. Tutaj statystyka jest zastraszająca: na 18 takich kluczowych, flagowych inwestycji po 4 latach jest zrealizowana jedna. To jest miara osiągnięć pana prezydenta po 4 latach kadencji. Miarą jego podróżniczej pasji jest inna statystyka: blisko 60 delegacji krajowych i zagranicznych prezydenta Warszawy od początku 2019 roku. Rafał Trzaskowski odwiedził m.in. USA, Austrię, Norwegię, Niemcy, Francję, Wielką Brytanię, Czechy, Portugalię, Belgię, Egipt, Turcję czy Kanadę i Argentynę. Niektóre kraje wielokrotnie. Radni PiS pytają o efekty tych podróży. Zwłaszcza jeśli chodzi o wizyty w Brukseli, to mam wrażenie: im więcej wizyt w Brukseli, tym mniej korzystne rozwiązania. Korzystnych rozwiązań oczekują warszawiacy. To go wybrano prezydenta, żeby dbał o swoje miasto, jeśli tutaj jest. W zasadzie prezydent miasta powinien skupiać się na sprawach miejskich. Ale sprawy miejskie mają się tak sobie. Jest całe centrum rozkopane, nigdzie nie można dojechać, pl. Unii Lubelskiej rozkopany, tramwaje nie jeżdżą, pl. Trzech Krzyży rozkopany. Partyjni koledzy bronią prezydenta. Warszawa jest miastem partnerskim wielu regionów. Ale mieszkańcy mają prawo pytać, dlaczego wyjazd na trzydniowy szczyt do Argentyny przedłużył się do tygodnia i kto za to płacił. Myślę, że najpełniejszej odpowiedzi udzieli na tak zadane pytanie w szczególności radnych PiS warszawski ratusz i odpowiedzialne za to służby. Służby prasowe milczą. Na pytania, w jakiej klasie podróżuje prezydent i ilu gwiazdkowe są hotele podczas tych wojaży, nie dostaliśmy odpowiedzi. Podróże opłacają się tylko Rafałowi Trzaskowskiemu. Trzaskowski od zawsze najlepiej się czuł dobrze poza stolicą. Na Antypodach. Albo tam, gdzie pracuje na spełnienie nieskrywanych większych ambicji. Ja tu jestem tylko gospodarzem. Ale na razie Trzaskowski gospodarzem jest tu - w Warszawie. Nawet jeśli mieszkańcy tego nie widzą. Samozwańczy aktywiści z Niemiec zaatakowali bożonarodzeniową choinkę. W ramach walki o klimat obcięli czubek świątecznego drzewka na jednym ze stołecznych placów. "W Niemczech widzimy tylko czubek katastrofy" - napisali na transparencie. Berlin, choinka przy Bramie Brandenburskiej, a raczej jej część, bo dwa metry świątecznego drzewka ścięli samozwańczy aktywiści z grupy Ostatnie Pokolenie. Dewastacja ma ich zdaniem pomóc w walce o ochronę klimatu. Paradoksalnie bożonarodzeniowa choinka jest symbolem odrodzenia. Zielony kolor drzewka symbolizuje nadzieję i wieczne życie. 90% mieszkańców Europy uważa, że jest ona najważniejszym symbolem zbliżających się świąt. Po pierwsze uważam, że się nie powinno niszczyć czegoś, co jest symbolem świąt, bo dla wielu ludzi święta są ważne i my zasługujemy, żeby szanować nasze poglądy, nasze święta i nasze tradycje, a drzewek też nie należy niszczyć, co jest oczywiste. Durne zachowanie, krótko mówiąc. Osoby uważające się za aktywistów tym razem w mieście Essen wywołały też serię fałszywych alarmów, dzwoniąc na policję i na straż pożarną. Z kolei na początku grudnia przykleili się do pasa startowego na lotnisku w Monachium. W ramach walki o klimat obrzucają też słynne dzieła malarskie różnymi substancjami. W Poczdamie za swój cel obrali obraz Claude'a Moneta "Stogi siana", na którym wylądowało ziemniaczane puree. Z kolei brytyjscy wandale przedstawiający się jako ekolodzy z "Just Stop Oil" wylali zupę pomidorową na "Słoneczniki" Vincenta van Gogha. To jest doprowadzenie do nihilizmu, do wyrwania korzeni, do usunięcia fundamentów, do kompletnego chaosu. Wygląda na to, że są gotowi po prostu zniszczyć świat, spalić świat tylko po to, żeby udowodnić, że dwutlenek węgla jest szkodliwy. Chuligani w płaszczach aktywistów przekonują, że ich zachowanie to odpowiedź na niewystarczające wysiłki rządów na rzecz ograniczenia emisji gazów cieplarnianych. To był wyjątkowo trudny rok z wielu względów. Rosyjska inwazja na Ukrainę zmieniła niemal wszystko, z punktem widzenia włącznie. O czym będziemy rozmawiać przy świątecznym stole? Na pewno o bezpieczeństwie. A czego sobie życzymy i czego życzą nam politycy, którzy także za nasze bezpieczeństwo są odpowiedzialni? Ostanie przedświąteczne godziny. Czas składania życzeń w różnej formie i okolicznościach. Dużo prezentów pod choinkę. I mikołaja na święta. Te osobiste. Od najmłodszych. I od polityków. Te świąteczne, osobiste. A o czym będziemy rozmawiać przy świątecznych stołach? To nie do końca jest zależne tylko od nas. Rok temu w czasie pandemii COVID składaliśmy sobie życzenia z nadzieją, że to, co złe, już za nami. Niestety chwilę później Rosja napadła na Ukrainę, a za naszą wschodnią granicą rozpoczęła się okrutna wojna. I to ona kształtuje perspektywę. Polska przez rosyjską agresję podobnie jak wiele innych krajów mierzy się z gospodarczymi problemami. Ale na wszystkich płaszczyznach Polska i Polacy stają na wysokości zadania. Nasza ojczyzna stała się humanitarną potęgą zbudowaną na szlachetności serc i gotowości do bezinteresownych poświęceń. Rzeczywistość pokazuje, że tylko sami sobie jesteśmy w stanie zapewnić bezpieczeństwo. Jesteśmy z wami, drodzy polscy żołnierze. Wiemy, że wy stanowicie fundament polskiego bezpieczeństwa. Premier i minister obrony narodowej odwiedzili żołnierzy. Tych, którzy właśnie na co dzień dbają o to, żebyśmy mogli czuć się bezpieczni. Jednostki Wojska Polskiego konsekwentnie są i będą wyposażane w nowoczesną broń, tak żeby wystraszyć agresora, żeby udowodnić, że Polska jest bezpieczna. To konkretne działania. Strategia rozbudowy polskiej armii. To pokazały ostatnie miesiące i mają pokazać te kolejne. Polska armia skończyła z tą postsowiecką przeszłością, modernizuje się i jest przykładem dla takich krajów jak Niemcy i Francja. Jesteśmy liderem w Europie. Pewnie nie wszystkim to na rękę. I dobrze. Sobie i państwu życzymy jeszcze bezpieczniejszej Polski. Część z artystów, by wystąpić, przemierzyła 7500 km. Inni - kilka przecznic. Wszystkich można było posłuchać w bazylice św. Jacka w Chicago. A będzie można usłyszeć w każdym domu w Wigilię na antenach TVP. Na Wielkie Kolędowanie za oceanem przyszły tysiące osób, a rejestrowało je kilkanaście kamer i kilkadziesiąt mikrofonów. To prawdopodobnie najbardziej polskie miasto poza granicami kraju. A to z pewnością jego najbardziej polska dzielnica. Dlatego polski język słychać tu często, a przed świętami głośniej niż zwykle. Przylecieliśmy z kolędą, z dobrą nowiną, by kultywować te nasze tradycje, i to jest dla nas wielka radość. Obok gwiazd z Polski na scenie są artyści mieszkający na co dzień w Chicago. Moim marzeniem, od kiedy byłam właśnie w Voice, było to, by ich tutaj wszystkich pozapraszać, by Polonia mogła usłyszeć, jak pięknie oni śpiewają. I to się właśnie dzieje. Bazylika św. Jacka od XIX wieku była polskim sercem Wietrznego Miasta. Do dziś jest symbolem tego, że nawet daleko od ojczyzny niektóre wartości pozostają niezmienne. Niezależnie od tego, gdzie się urodziliśmy, gdzie mieszkamy, jak żyjemy, jakie mamy poglądy, o czym myślimy na co dzień, wszyscy dzisiaj chcemy oderwać się od tej rzeczywistości i pomyśleć o tym, co jest najpiękniejsze, że możemy być po prostu razem i to z całym światem. Nad tym pracowały dziesiątki operatorów, oświetleniowców, realizatorów i dźwiękowców. Bardzo serdecznie zapraszam w swoim imieniu i imieniu całej naszej Polonii w Chicago, żeby zobaczyć ten koncert w naszej telewizji, Telewizji Polskiej. Koncert będzie emitowany już jutro w Wigilię o 14.50 na antenach TVP1 i TVP Polonia. Strajki, opóźnienia, odwołane loty - tak wygląda sytuacja w niektórych europejskich krajach. Dlatego niektórzy, by dotrzeć na czas na święta, będą musieli uzbroić się w cierpliwość. Za oceanem z kolei śnieżyce i mrozy spowodowały odwołanie ponad 3 tysięcy lotów. Tylko ci, którzy świętują w kraju, zaraz dotrą albo już dotarli na miejsce. Zimowa herbata i oczekiwanie na Wigilię. Ta para wybrała święta w Szczyrku. Trzeba chociaż raz w roku zaszaleć i zafundować sobie taki wyjazd, żeby był relaks, żebyśmy mieli czas dla siebie. Jesteśmy już gotowi na przyjazd naszych gości. W karkonoskich pensjonatach i hotelach Wigilię spędzą głównie turyści krajowi, ale nie brakuje też chętnych z Czech i Niemiec. Każde święta spędzamy w Polsce. Na Wielkanoc byliśmy nad morzem w Kołobrzegu, a na Boże Narodzenie przyjechaliśmy do Świeradowa. Przede wszystkim podróżujemy do swoich bliskich, ale coraz więcej Polaków wyjeżdża na święta Bożego Narodzenia. Wybierają nie tylko krajową bazę turystyczną. Na warszawskim Lotnisku Chopina tłumy. Wyjeżdżam za granicę. Ja lecę do Francji, do Nicei, do siostry na święta. Trzymamy kciuki, by się udało, bo w szczycie świątecznych podróży personel pokładowy Air France zaczął protest podobnie jak pracownicy straży granicznej lotnisk w Anglii. Ci, którzy są w drodze na święta w USA, też mają duży problem. Bomba cyklonowa, czyli zamiecie śnieżne i silny wiatr opanowały wschód i południe kraju. Na wielu lotniskach paraliż i odwołane loty. Próbowaliśmy na kilkunastu innych lotniskach. Zadzwoniłem do linii lotniczych. Chcieli pomóc, ale nic nie jest dostępne. Dopiero po świętach. Nie wiemy, co się stanie, czy mają dodatkowe loty na dzisiejszą noc. Mówią, że może nawet jutro nie będą mieli lotów, więc do bani, bo jest Boże Narodzenie. Wracamy zatem do Europy, do Włoch, gdzie problemów z dotarciem na święta nikt tu nie miał. Rzymskie Koloseum wygrywa z Wieżą Eiffla, a Rzym bije na głowę takie miasta Europy jak Londyn czy Paryż i staje się najbardziej upragnioną destynacją na te zbliżające się święta. Mikołaj w Rovaniemi jedzie na saniach. I tu dotrze na pewno św. mikołaj, który z Rovaniemi wyruszył właśnie z prezentami w świat. Wielkie gwiazdy, kolorowe stroje i szampańska zabawa. Do najgorętszej nocy w roku został nieco ponad tydzień, dlatego już dziś uchylamy państwu rąbka tajemnicy. Na scenie Sylwestra Marzeń z Dwójką wystąpi Melanie C z jednego z najsłynniejszych girls bandów na świecie Spice Girls. To jeden z jej największych przebojów. Za kilka dni na żywo będą go mogli usłyszeć widzowie Sylwestra Marzeń z telewizyjną Dwójką. Cześć, jestem Melanie C. ze Spice Girls. Jestem ogromnie podekscytowana faktem, że sylwestra spędzę z wami w Zakopanem. Będziemy się świetnie bawić i wspólnie świętować nadejście nowego roku na Sylwestrze Marzeń. Do zobaczenia. Zanim brytyjska wokalistka rozpoczęła solową karierę, była częścią Spice Girls. Dla mojego pokolenia to jest zupełna idolka. Jest wyrazista. Głośno mówi o kobiecej sile i przyjaźni. Zanim brytyjska wokalistka rozpoczęła solową karierę, była częścią Spice Girls. W latach 90. zespół bił rekordy popularności na całym świecie. Ten debiutancki singiel królował na pierwszych miejscach list przebojów w 27 krajach. Spicetki sprzedały ponad 100 mln płyt na całym świecie, co uczyniło je najpopularniejszym girls bandem wszech czasów. Pod koniec lat 90. dziewczyny ograniczyły aktywność zespołu, a każda rozpoczęła karierę solową. Melanie C. nagrała 8 solowych albumów. Na scenie zawsze prezentuje niesamowity show i śpiewa przeboje, które wszyscy znamy od lat 90., bo myślę, że podczas występu nie zabraknie tych wielkich hitów formacji Spice Girls. Melanie C. to niejedyna zagraniczna gwiazda, która wystąpi na Sylwestrze Marzeń z Dwójką. Kogo jeszcze 31 grudnia będzie gościć słynna scena w Zakopanem? O tym przekonamy się w najbliższych dniach. Na Gościa Wiadomości z napisami zapraszamy do TVP Info. 