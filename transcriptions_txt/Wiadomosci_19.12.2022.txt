To by¾ polski fina¾. ½wiat wychwala naszych s-dzi#w w historycznym meczu Argentyna-Francja. Od podsumowania mistrzostw świata w piłce nożnej zaczynamy Wiadomości. Finał był perfekcyjnie posędziowany. Brawo ekipa Marciniaka. Polscy sędziowie na medal. Szymon Marciniak jest najwybitniejszym i w tej chwili najlepszym sędzią na świecie! To będzie hamulec bezpieczeństwa, który już nigdy nie pozwoli Gazpromowi szantażować nas. Unijny limit cen na rosyjski gaz. Oznacza ograniczenie nadmiernych apetytów rynków, ale też równe szanse. Celem jest przeszkolenie jak największej liczby osób z tych podstawowych umiejętności. Armia zaprasza do wspólnego trenowania. Kwestia samoobrony i poczucie na własnej skórze, ile waży ta broń. To był najlepszy finał w historii mistrzostw świata! Wątpliwości nie mają ani kibice, ani eksperci. Jednym z głównych bohaterów był polski sędzia Szymon Marciniak, który udowodnił, że należy do światowej czołówki. Po 36 latach najcenniejsze piłkarskie trofeum wraca do Argentyny! To jest piłkarskie tango Argentyny! Argentyna spełnia swoje sny razem z Messim! Leo odpędził mundialowe koszmary i dał swojemu krajowi to, co w 1986 roku boski Diego. Dwie bramki i asysta w finale. Finale, o którym będziemy mówić długie lata. Jednym z najlepszych w historii. Takim, że nie chcieliśmy, by się kończył. Piłkarze chyba też nie, więc zafundowali nam dogrywkę i karne! Finał był kosmiczny! To była kwintesencja futbolu. Była fantastyczna dramaturgia, fantastyczna jakość! Ten finał nie byłby tak dobry, gdyby nie on. Fantastyczny mecz! Brawo, brawo, Szymon! Szymon Marciniak też zasłużył na medal. Bez wahania, słusznie podyktował trzy rzuty karne. W tej sytuacji od razu dał żółtą kartkę za symulowanie, co było sędziowskim majsterszykiem. Co ważne, widać było na boisku, że zawodnicy szanują i nie dyskutują z jego decyzjami. Był to bardzo trudny mecz. Trzy rzuty karne, bramka taka na styku, dużo okoliczności zarządzania zawodnikami, uspokajania pewnych sytuacji. Szymon cudownie ten mecz poprowadził. Tak uważają też inni. "Absolutnie doskonałe prowadzenie meczu", "Poziom Mbappe i Messiego", "Wybitny występ", "Najlepiej prowadzony finał w historii" - cały świat zachwyca się Marciniakiem. Poza francuskim "L'Equipe", które ośmieszyło się dając Polakowi dwójkę w 10-stopniowej skali. W czasie mistrzostw sędzią, który wypadł najlepiej, był właśnie Polak. Szymon Marciniak jest najwybitniejszym i w tej chwili najlepszym sędzią na świecie! Ten mecz zapamiętamy jeszcze z jednego powodu. Mój ostatni mundial, ale nie odkładam jeszcze mikrofonu. Dziękuję państwu za wspaniałe chwile podczas dzisiejszego finału, za 12 finałów mistrzostw świata! Panie Dariuszu, to my dziękujemy! Nikt tak jak pan, nie potrafi przekazywać emocji i malować słowem tego, co na boisku. Kolejny mundial w 2026 już bez legendy komentarza, ale nadal oczywiście w Telewizji Polskiej! 29 dni rywalizacji, 64 mecze, wielkie emocje, niespodzianki, lepsze i gorsze chwile reprezentacji Polski i w końcu epicki finał. Katarski mundial przejdzie do historii pod wieloma względami. Żegnamy się z mistrzostwami świata, ale dobra wiadomość jest taka, że na kolejne będziemy czekać pół roku krócej niż zwykle. To było spełnienie marzeń milionów Argentyńczyków. Puchar mistrzostw świata po 36 latach wraca do Buenos Aires. Nasz wysłannik Rafał Stańczyk sprawdzał, jak wygląda słynna argentyńska piłkarska fiesta. Za chwilę padnie ostatni gol tego mundialu. Największa strefa kibica w Buenos Aires po prostu eksplodowała ze szczęścia. Argentyna kocha piłkę nożną i po 36 latach ta miłość została odwzajemniona. Dużo nerwów. To był niesamowity mecz. Messi zasłużył na to. Wynik nie do pomyślenia. Te moment to spełnienie marzeń kibiców Albicelestes. I jak tu hamować swoje emocje, jak serce na to nie pozwala? Tuż po ostatnim gwizdku, po zakończeniu meczu rozpoczęła się słynna, radosna, kolorowa fiesta argentyńska, która pokazuje nie tylko miłość do futbolu, ale też wiarę w drużynę narodową. Dla wielu świat po prostu stanął na głowie. Świętować można na wiele sposobów. Można śpiewać, można tańczyć, ale można też jechać pickupem przez całe miasto. Argentyńska fiesta z prędkością kopniętej przez Messiego piłki rozlała się niemal na cały świat. Tak świętował Bangladesz, a to już film ze stacji naukowej na Antarktydzie. Swej radości nie kryl też pan Mario Prejc, który tuż po meczu z Buenos Aires zadzwonił do swojej córki do Krakowa. Argentyna! Jesteś super, super! Jestes piękna, Marina! Kocham cię! Zdaniem pana Pedra szalona argentyńska fiesta to dla wielu też ucieczka choć na chwilę od codziennych problemów. Argentyna potrzebowała tego zwycięstwa. Mam teraz tyle problemów, że potrzebowaliśmy dużo radości. Jesteśmy szczęśliwi. Ale to to może być dopiero przedsmak prawdziwej imprezy, bo dziś z Kataru wracają zawodnicy a jutro na ulicach Buenos Aires planowana jest parada zwycięstwa. Państwa Unii porozumiały się w sprawie maksymalnej ceny gazu. Rynkowe notowania tego paliwa nie będą mogły przekraczać 180 euro za MWh. Polska była wśród 4 państw, które najmocniej walczyły o ustanowienie wspólnego unijnego pułapu cen gazu. Unijny limit zostanie uruchomiony, gdy rynkowe notowania gazu przez trzy dni będą utrzymywały się powyżej 180 euro za MWh. Cena giełdowa gazu nie wyskoczy ponad określony poziom, po to żeby jedno działanie Gazpromu nie rozwalało nam rynku, jak to się stało w 2022 roku. Będzie to hamulec bezpieczeństwa, chroniący nas przed nagłymi wahnięciami rynku. Unijne porozumienie dotyczy cen, po których krajowe spółki gazowe kupują surowiec u dostawców. Te koszty później przekładają się na rachunki odbiorców. To jest dla nas istotne szczególnie w kontekście myślenia już o ponownym napełnianiu magazynów gazowych. To był ten moment, kiedy te ceny były na bardzo wysokich poziomach. W tym roku ze względu na inwazję Rosji na Ukrainę ceny gazu przekraczały nawet 300 euro za MWh. Bruksela na początku proponowała limit na poziomie 275 euro. Polsce i trzem innym państwom udało się przeforsować pułap niższy o blisko 100 euro. Porozumienie długo blokowały Niemcy, które doprowadziły do uzależnienia Unii od dostaw gazu z Rosji. Teraz rząd w Berlinie próbuje w naprędce ratować sytuację. Niemcy 8 lat po Polsce uruchomiły swój pierwszy gazoport. W Europie, w Niemczech mamy do czynienia z wysokimi cenami energii i musimy myśleć o bezpieczeństwie energetycznym. Berlin nadal nie ma jednak kontraktów na dostawy skroplonego gazu. Rosjanie ponownie zaatakowali cywilną infrastrukturę Ukrainy. Pod osłoną nocy wysłali nad ukraińskie miasta kilkadziesiąt dronów kamikadze irańskiej produkcji. Mimo działań obrony przeciwlotniczej kilka z nich doleciało do wyznaczonych celów. W Kijowie, na który było skierowanych najwięcej maszyn, jest nasz korespondent Tomasz Jędruchów. Jak wyglądał ten atak? Tym razem Rosjanie zaatakowali w środku nocy. Syreny zawyły około 2.30 w nocy. Pojawiły się maszyny nad Kijowem. Obrona przeciwlotnicza zestrzeliła 20 dronów. Stare Bezradycze w obwodzie kijowskim. Był środek nocy, gdy rosyjscy barbarzyńcy przy użyciu dronów zaatakowali zwykłych ludzi. Ich celem były budynki mieszkalne. Obudził nas potężny wybuch. Nie wiedzieliśmy, czy przeżyjemy. Wyjrzałam przez okno, a wszystko tam płonęło. W ogniu znalazły się miejscowości w ośmiu obwodach. Kremlowscy zbrodniarze niszczą domy, szpitale, szkoły, przedszkola, ale też elektrownie i ujęcia wody. Tylko w obwodzie zaporoskim rosyjskie rakiety spadły na 20 miasteczek i wsi. Tylko zeszłej nocy Ukrainę zaatakowały 34 drony, które rosyjscy terroryści dostali od Iranu. Używają ich w pierwszej kolejności do niszczenia naszego systemu energetycznego. Ukraińska kontrofensywa przynosi efekty zwłaszcza we wschodnich obwodach Ukrainy. Utrzymujemy pozycje i systematycznie niszczymy wyznaczone cele, ostrzeliwujemy wroga. Dziennikarze New York Times twierdzą, że ukraińskie służby były o krok od zlikwidowania generała Walerija Gierasimowa, szefa sztabu generalnego zbrodniczej Rosji, który jest jednym z wykonawców inwazji na Ukrainę. Do ataku ukraińskich wojsk doszło, gdy Gierasimow przyjechał pod koniec kwietnia do okupowanego wówczas Izjumu. Ostrzelaliśmy sztab, w którym on był. Roznieśliśmy ten sztab w pył. Zginęło tam dużo starszych oficerów, ale Gierasimow ewakuował się chwilę wcześniej i nie zdążyliśmy go zlikwidować. Według informacji ukraińskich służb miał on zostać lekko ranny. Była mowa, że miał on jakąś niegroźną kontuzję, mówiło się o tym, że został zraniony w rękę. Zdaniem New York Times amerykańskie służby sugerowały odstąpienie od ataku na Gierasimowa, gdyż ich zdaniem doprowadziłoby to do eskalacji konfliktu. Oglądają państwo główne wydanie Wiadomości. Zobaczmy, co jeszcze przed nami. Sędzia chce kar dla za obronę polskiej granicy. Polscy sportowcy napędzani przez Orlen. Aktywny senior to senior zdrowszy i bardziej cieszący się życiem. W Kielcach odbyła się gala finałowa akcji "Senior w Ruchu". Nagrodzono gminy, wydarzenia, organizacje oraz seniorów, którzy najaktywniej działają na rzecz sportu. Chcemy inspirować polskich seniorów do aktywnego spedzania wolnego czasu, do ćwiczen fizycznych, do aktywnosci, bo na aktywność fizyczną nigdy nie jest za późno. Celem kampanii "Senior w Ruchu" jest zwiększenie aktywności fizycznej seniorów, ich wiedzy na temat zdrowego trybu życia, a także zwrócenie uwagi na profilaktykę zdrowotną. To również forma integracji międzypokoleniowej. Posługiwanie się bronią, strzelanie, walka wręcz czy umiejętność przetrwania w terenie - to tylko niektóre elementy wojskowego szkolenia w czasie programu "Trenuj z wojskiem". Zainteresowanie jesienią było na tyle duże, że na ferie zimowe zaplanowano kolejne szkolenie. Dla niewprawionych to było dosłownie zadanie bojowe. Ale profesjonaliści robili wszystko, by cywili poczuł się jak prawdziwy żołnierz. Zapoznanie się z bronią, trochę samoobrony a także poczucie na własnej skórze, ile waży ta broń. Można się czegoś nauczyć - samoobrony czy kwestii przetrawnia, czy pierwsza pomoc - zawsze może się przydać. 30 spotkań w 17 jednostkach wojskowych na terenie Polski - tak wyglądała poprzednia edycja. W październiku i listopadzie żołnierze przeszkolili 4000 cywilów. Szkielet umiejętności, który w razie sytuacji kryzysowych jest chyba niezbędny w tej chwili każdemu: pierwsza pomoc, obsługa broni, zabezpieczenie jej. Fajnie, że wojsko się otworzyło na cywilów, że można wejść, zobaczyć jak to wygląda na żywo, w takiej skali jeden do jeden można spróbować. Zainteresowanie szkoleniami było bardzo duże. Limity kończyły się po kilku dniach od ogłoszenia zapisów, a zgłaszali się nie tylko pełnoletni. Było dużo zgłoszeń osób właśnie poniżej 18. roku życia, m.in. harcerze, strzelcy, toteż dla tych grup wiek został obniżony. W zimowej edycji programu "Trenuj z wojskiem" będą mogli wziąć udział chętni od 15. do 65. roku życia. Harmonogram szkoleń został skonstruowany tak, by turnusy odbywały się zgodnie z terminami ferii w danym województwie w styczniu i lutym. Profesjonalne przeszkolenie potrwa 8 godzin i będzie bezpłatne. Zwiększyliśmy o 100% liczbę miejsc, a więc jesteśmy przygotowani na to, żeby w takich treningach wzięło udział ponad 8000 chętnych w 31 garnizonach. Jednodniowe treningi mają być też zachętą do rozważenia służby w Wojsku Polskim. Czas wojny na Ukrainie to też weryfikacja uzbrojenia poszczególnych państw. Podczas manewrów Bundeswehry nasi zachodni sąsiedzi dowiedzieli się właśnie, że awarii uległo 18 wyprodukowanych w Niemczech transporterów opancerzonych Puma. Co więcej, nie jest możliwe ich szybkie przywrócenie do użytku. To najdroższy bojowy wóz piechoty na świecie - Puma. Kosztuje ok. 17 mln euro, ale jak pokazały ostatnie manewry Bundeswehry, jest całkowicie bezużyteczny. Taką ocenę wydał niemiecki generał dywizji Ruprecht von Butler, który w liście do inspektora niemieckiej armii ocenił sprawność pojazdów na ostatnich ćwiczeniach. Pumy trafiły więc do naprawy, a w zamian użytkowane mają być starsze wozy Marder 1, których konstrukcja pochodzi z lat 60. Kolejnym problemem jest to, że Niemcy przez wiele lat, zamawiając starszy sprzęt wojskowy czy to nowszy sprzęt jak Puma, nie zamawiali części zamiennych. I m.in. dlatego naprawienie obecnie uszkodzonych wozów bojowych ma potrwać nawet 4 miesiące. To nie tylko osłabia potencjał militarny NATO, ale pokazuje głębszy problem. Mianowicie w wielu europejskich krajach przemysł zbrojeniowy niemal całkowicie przestał istnieć. Nie mówię tu tylko o firmach, które produkowały wozy bojowe czy czołgi. Ale proszę sobie wyobrazić, że Wielka Brytania czy Francja utraciły już nawet zdolność do produkcji broni strzeleckiej własnej w porównaniu do Polski, która nadal posiada takie zakłady jak Fabryka Broni w Radomiu czy Zakłady Mechaniczne Tarnów, które produkują takie uzbrojenie. Z snu o świecie bez wojny 24 lutego zachodnie stolice wybudziła Rosja. Premier Holandii przeprosił za niewolnictwo swojego państwa i nazwał ten proceder zbrodnią przeciwko ludzkości. Choć Mark Rutte podkreślił, że potomkowie ofiar nie mają co liczyć na reparacje, Amsterdam jednak uruchomi specjalny fundusz warty 200 mln euro. Historycy i prawnicy nie rozumieją w tym kontekście postawy Niemiec, Przez wieki Holendrzy zachęcali do niewolnictwa i czerpali z niego korzyści - podkreślał Mark Rutte, przepraszając za ten proceder. Miliony ludzi zostały skrzywdzonych. To cierpienie, które nadal trwa. Holandia musi stawić czoła swojej roli w tym. Liczby są niewyobrażalne, cierpienie jeszcze bardziej niewyobrażalne. Holandia, uruchamiając m.in. fundusz z budżetem 200 mln euro na inicjatywy związane z upamiętnianiem niewolniczej przeszłości, próbuje rozliczyć się z dalekiej haniebnej przeszłości sprzed ponad 150 lat. Co prawda, część potomków ofiar sprzeciwiła się przeprosinom wygłoszonym bez udziału króla Niderlandów dzisiaj, a nie 1 lipca, w 150. rocznicę zniesienia niewolnictwa. To jest dowód na to, że niczego nie nauczyli się, podejmując jednostronne decyzje. Zupełnie jak w czasach niewolnictwa. W kolejce do przeprosin i zadośćuczynienia za zbrodnie stoją wciąż potomkowie ofiar wielu europejskich krajów. W Brukseli do dziś czczony jest król Leopold II, współodpowiedzialny za śmierć co najmniej 10 mln mieszkańców Wolnego Państwa Konga. Do dzisiaj Belgowie też się jeszcze z tym nie rozliczyli. Niemcy w mniejszym stopniu, tu są bardziej zbrodnie niemieckie w Namibii, ponieważ jednak kolonializm niemiecki był skierowany na Wschód, czyli Polska, przede wszystkim Polska. Zbrodnie Niemiec w czasie II wojny światowej na Polakach to nie tylko ponad 5 mln ofiar, ale także zagrabione i zniszczone miasta i wsie. Choć cywilizowane państwa próbują rozliczyć się z zamierzchłych czasów niewolnictwa, Berlin odmawia zadośćuczynienia Polakom. Niemcy tuszując swoje zbrodnie międzynarodowe popełnione na Polsce nie chcą nam zapłacić za to, co zrobiły w XX wieku. Nasze straty zostały wycenione na 1,3 bln euro. Polska o biernej postawie Berlina w tej sprawie poinformowała wielu sojuszników. Strategie na czas wyborów opracowują wszystkie ugrupowania. Można się spodziewać przyspieszenia po świętach i Nowym Roku. Już teraz jednak przedstawiciele niektórych nawet w wywiadach ujawniają strategie, które komentatorom dają wiele do myślenia. Ekonomista Bogusław Grabowski. Coraz częstszy gość telewizji TVN. Trudno oprzeć się wrażeniu, że im częściej bywa w studiu przy ulicy Wiertniczej, tym mocniej krytykuje Prawo i Sprawiedliwość oraz wspiera Platformę Obywatelską. To zresztą człowiek Donalda Tuska. Teraz udzielił wywiadu Rzeczpospolitej. Te skokowe zwyżki emerytur i płac będą dotyczyły milionów ludzi. My dopiero jesteśmy na etapie rozkręcania inflacji. Krytykuje wyższe płace i wsparcie dla seniorów. Tyle tylko, że Donald Tusk przecież też obiecuje podwyżki - w budżetówce. Grabowski odpowiada z rozbrajającą szczerością: Gdyby ktoś miał wątpliwości, co ekonomista miał na myśli, jeszcze jeden fragment rozmowy: Platforma zawsze traktowała te elementy, wszystkie elementy programowe jako po prostu czystą propagandę. Oceniają bezlitośnie publicyści. I przypominają: Zostało sformułowane kiedyś credo, które mówiło między dwoma ministrami, że tak naprawdę obietnice wyborcze wiążą tylko tych, którzy w nie wierzą. Mówili szczerze. W końcu nie wiedzieli, że są nagrywani. Szef dyplomacji w rządzie Donalda Tuska Radosław Sikorski i minister finansów w rządzie PO-PSL Jacek Rostowski. Później Platforma Obywatelska straciła władzę. Mijają kolejne lata. "Żeby wygrać wybory, trzeba kłamać" - podpowiadał już też Janusz Palikot. Żadna pozytywna i programowa ofensywa nie ma szans. Dziś mamy mnożenie obietnic, twierdzenie że niczego nie zabiorą, a nawet dołożą, a w rzeczywistości tam jest taki plan oszustwa, takie PO, które w mojej ocenie polega na tym, żeby właśnie Polakom dokręcić śrubę, żeby im zabrać. Im bliżej wyborów, tym obietnic będzie padać więcej. Warto wyostrzyć czujność i uruchomić pamięć. Będziemy sądzić tych, którzy bronią polskiej granicy przed atakiem hybrydowym Łukaszenki, grozi warszawska sędzia. Groźby i zniewagi funkcjonariusze słyszeli już nie raz, za każdym razem sądy umarzały postępowania. Tak stało się w przypadku samorządowca z Cieszyna, który funkcjonariuszy nazwał "nazistami". Po zbudowaniu trwałej bariery na granicy polsko-białoruskiej to graniczne rzeki i rozlewiska skute lodem najczęściej wybierają białoruscy pogranicznicy i przemytnicy ludzi. Tylko w weekend Straż Graniczna zatrzymała ponad 70 osób. Nielegalnych imigrantów z rosyjskimi wizami, którzy przez Białoruś usiłują przedostać się do Unii Europejskiej, nie chcą też na Zachodzie. W tym roku do Polski przekazano blisko 500 cudzoziemców - głównie z Niemiec. Te państwa nam oddają tych cudzoziemców, bo takie są przepisy. Te państwa nie chcą przyjmować kolejnych wniosków od nich, tylko przekazują ich do Polski. Ale to polskie władze, broniące się przed wojną hybrydową Łukaszenki i Putina, stają się obiektem ataku. Ja osądzę tych... Sędzia sądu apelacyjnego w Warszawie Marzanna Piekarska-Drążek podczas pikiety związanego z opozycją stowarzyszenia Iustitia zapowiedziała karanie tych, którzy bronią naszej wschodniej granicy. Będziemy sądzić tych, którzy wydali polecenia od góry do dołu - tych, którzy wydali rozkazy, tych którzy na dole dopuszczają się tego okrucieństwa. Ataki przypuszczali już celebryci jak Barbara Kurdej-Szatan, która nazwała ich mordercami, za co nie poniosła kary. Lub jak zastępca burmistrza Cieszyna Przemysław Major, który funkcjonariuszy porównał do nazistów. Sąd w Cieszynie przyznał, że samorządowiec zniesławił premiera i pomówił instytucje państwowe. Ale sprawę umorzył. Powód? Znikoma szkodliwość społeczna czynu. Znieważenie skierowane było przeciwko Prezesowi Rady Ministrow, a więc osobie pełniącej funkcję publiczną. Osoby takie muszą wykazywać się daleko bardziej idącą tolerancją w stosunku do negatywnych ocen swojego postępowania. Takie umorzenia zachęcają wszystkich innych do działań analogicznych, czyli do powtarzania takich zachowań. Żołnierzy i funkcjonariuszy atakowali także politycy opozycji. Teraz na celownik wzięli szefa polskiej policji. Po wypadku z granatnikiem - prezentem od Ukraińców - minister spraw wewnętrznych Mariusz Kamiński wykluczył dymisję Jarosława Szymczyka. Prowadzone są bardzo dokładne analizy, które mają doprowadzić do szybkiego wyciągnięcia wniosków, co i jak dokładnie się stało. Trudny początek wspólnego przedsięwzięcia. Mowa o budowie Muzeum Powstania Wielkopolskiego. Zdaniem polityków Prawa i Sprawiedliwości miniony rok został stracony w tej kwestii. Z kolei poznańscy samorządowcy twierdzą, że wszystko jest pod kontrolą. Teren dawnego lodowiska Bogdanka w Poznaniu. To w tym miejscu ma powstać nowoczesne Muzeum Powstania Wielkopolskiego. Chcemy, aby było to muzeum międzynarodowe, godne Poznania, godne Wielkopolski, godne naszego kraju. Początkowo budową muzeum miało zajmować się miasto. Teraz inwestycję przejmie samorząd województwa. Mamy rok do czynienia z dyskusjami trwającymi w tej sprawie i z opóźnieniem, więc apelujemy o to, żeby skończyć tą dyskusję, zabrać się za to. 1 stycznia oficjalnie przejmujemy inwestycję i zaczynamy działać - odpowiada marszałek województwa wielkopolskiego. Muzeum ma zostać wybudowane do końca 2025 roku. Jego całkowity koszt szacowany jest na prawie 400 mln zł. 60% kosztów ma pokryć państwo. 27 grudnia po raz drugi będziemy obchodzić Narodowy Dzień Zwycięstwa Powstania Wielkopolskiego. Zryw uformował zachodnie granice odradzającej się Polski. 4 lata po jego wybuchu doszło do zamachu na pierwszego prezydenta Rzeczypospolitej Gabriela Narutowicza. Jego następcą został Stanisław Wojciechowski. W przeddzień setnej rocznicy wyboru w budynku Szkoły Głównej Handlowej w Warszawie odsłonięto tablicę upamiętniającą Prezydenta Wojciechowskiego. Z całą pewnością dzięki jego pracy dla Polski, także dzieki jego pracy naukowej, Rzeczpospolita nie tylko odzyskała swoją niepodległość, ale mogła takze i odbudować sie. Stanisław Wojciechowski pełnił swój urząd przez 3,5 roku. To święto zwycięstwa i radości. Z okazji żydowskiego święta Chanuka w Pałacu Prezydenckim Andrzej Duda wraz z małżonką Agatą Kornhauser-Dudą wzięli udział w uroczystości zapalenia świec chanukowych. Z jednej strony jest to wielkie zwycięstwo Izraela nad okupantami. Z drugiej strony to jest także wielkie zwycięstwo Izraela jako ludu wiernego Bogu i Boga jako tego, który miał swoją pieczę nad narodem wybranym. Chanuka to jedno z najradośniejszych świąt żydowskich. Obchodzone jest na pamiątkę zwycięstwa żydowskiego rodu Machabeuszy nad Grekami w 164 roku przed Chrystusem. Tradycję zapalania świec chanukowych przez głowę państwa zainicjował prezydent Lech Kaczyński w 2006 roku. Fuzja Orlenu z m.in. Lotosem czy PGNiG daje nowe możliwości inwestowania w sport i jego nowe dziedziny. Pozwalają na to rekordowe zyski polskiego koncernu multienergetycznego. Co ważne, około połowa przychodów Orlenu pochodzi z działalności zagranicznej. 11 związków sportowych, polski komitet olimpijski i paraolimpijski, 100 indywidualnych umów i 62 tys. młodych zawodników korzystających ze wsparcia PKN Orlen. Taka właśnie firma musi również dbać o zadania społeczne, ale sport zarówno jest zadaniem społecznym jak i zadaniem biznesowym tej wielkości firmy. Firmy, która dzięki fuzji staje się koncernem multienergetycznym. Również dzięki konsolidacji do sportowej rodziny Orlenu dołączają nowe dyscypliny - np. piłka ręczna czy sporty zimowe. Nam jest niezmiernie miło, jak Polskiemu Związkowi Narciarskiemu, że mogliśmy dołączyć do tej wspaniałej rodziny. Byliśmy poprzednio w Lotosie, dzisiaj jesteśmy w Orlenie. Orlen wspiera najlepszych. Wparcie jest bardzo ważne, żeby to ułatwiało i tak jakby dawało głowę wolną, żeby pewnymi rzeczami się nie martwić, a skupiać się na celu. I inwestuje w ich następców. Bez tej młodzieży, bez tego zaplecza ciężko będzie osiągać sukcesy w następnych latach. Polski koncern wspiera również sportowców z niepełnosprawnościami. Dowód też uznania dla paraolimpijczyków i tego, co robią, to dowód biznesowego potraktowania sportowców z niepełnosprawnościami i to dowód na to, że niemożliwe nie istnieje. Dzięki inwestowaniu w sport Orlen buduje rozpoznawalność marki na całym świecie. Coraz więcej mam jakiś kumpli, znajomych, którzy mi wysyłają jakieś zdjęcia czy to rajdówek czy to gokartów, czy innych sportów: "O! Patrz, tutaj Orlen, tutaj też Orlen". Mogę powiedzieć, że kilka, kilkanaście lat temu tego nie było. Wszystko możliwe jest dzięki wynikom finansowym. Jednak zaledwie 4% zysku operacyjnego pochodzi ze sprzedaży na polskich stacjach. Na "Gościa Wiadomości" z napisami zapraszamy do kanału TVP Info. 