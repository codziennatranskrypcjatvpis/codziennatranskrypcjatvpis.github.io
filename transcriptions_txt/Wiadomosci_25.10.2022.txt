Putin sieje śmierć i zniszczenie na Ukrainie. Prezydent zwołuje posiedzenie Rady Bezpieczeństwa Narodowego. Dobry wieczór, Edyta Lewandowska, witam państwa i zapraszam na "Wiadomości". W Berlinie rozmowy o odbudowie Ukrainy po zbrodniczej rosyjskiej napaści. Ukraina walczy o swoją niepodległość, ale też o ochronę naszych granic i naszego bezpieczeństwa. Dajemy naszemu wspólnemu, europejskiemu domowi fizyczne bezpieczeństwo przed rosyjską tyranią. Włochy nadal będą wiarygodnym partnerem dla NATO i będą wspierać heroiczny naród ukraiński. Pierwsza w historii kobieta na czele włoskiego rządu. Wtedy, kiedy dokładnie na jednej linii ustawi się Ziemia, Księżyc i Słońce. Kosmiczny spektakl. To są zjawiska bardzo spektakularne. Dezinformacja to jeden z rodzajów broni, który Rosja wykorzystuje przeciwko Ukrainie równie często jak rakiety czy artylerię. Rosja nie może zdobyć Ukrainy, więc chce zrównać ją z ziemią - alarmują władze w Kijowie. Rakiety i drony zniszczyły ponad 1/3 naszego sektora energetycznego. Tuż przed zbliżającą się zimą. Prezydent Ukrainy zdalnie, a premier fizycznie wzięli udział W forum poświęconemu odbudowie Ukrainy, które odbyło się w Berlinie. Celem Rosjan jest spowodowanie katastrofy humanitarnej poprzez zniszczenie infrastruktury dostaw energii elektrycznej, wody pitnej i ciepła w przeddzień zimy. Nowy plan Rosji to ludobójstwo Ukraińców i migracyjne tsunami w Unii Europejskiej. Polski premier wystąpił na forum z bardzo mocnym apelem do zachodnich przywódców. Każdy, kto nie wspiera obecnie Ukrainy albo zdradził wartości naszej cywilizacji, albo został ogłupiony przez Rosję. Albo jedno i drugie. Wystąpienie polskiego premiera - jak widać - nie wzbudziło entuzjazmu szefowej Komisji Europejskiej ani kanclerza Niemiec. To właśnie Niemcy przez długi czas blokowały wypłatę miliardów euro unijnej pomocy dla Ukrainy. Zaskakujące jest, że to forum odbywa się w Berlinie, a więc w Niemczech, które ociągają się z tą pomocą dla Ukrainy, w Niemczech, które cały czas patrzą powściągliwie na to wszystko, jak rozwinie się ta sytuacja. O wsparciu dla Ukrainy w Zagrzebiu rozmawiali przedstawiciele 50 państw podczas szczytu Platformy Krymskiej. Zgodna i nieprzejednana postawa naszych państw to najskuteczniejsza broń w walce z agresywnymi działaniami Rosji - podkreśliła marszałek Sejmu Elżbieta Witek. Tylko w jedności i w solidarności możemy zmusić Rosję do tego, żeby ta wojna, która została rozpętana przez Putina, została zakończona. To właśnie dzięki wspólnemu stanowisku państw europejskich, w tym Polski, udało się przywrócić wielkość ukraińskiego eksportu żywności do poziomu sprzed wojny - podkreślał dziś w Brukseli unijny komisarz ds. rolnictwa. Będziemy wspierać Ukrainę, żeby ta wojna zakończyła się zwycięstwem Ukrainy. To jest jedyne rozwiązanie, które może nas uchronić przed negatywnymi, dramatycznymi skutkami dla bezpieczeństwa żywnościowego. W Brukseli debatowano też o sytuacji na Białorusi, która aktywnie wspiera rosyjską agresję. Bez tego wsparcia ze strony Łukaszenki nie byłoby możliwe zaatakowanie Kijowa, nie w tak otwarty sposób, a nawet poszlibyśmy dalej, że niemożliwa byłaby Bucza. A Polskie służby ostrzegają przed pojawiającymi się w mediach materiałami ocieplającymi wizerunek rosyjskich żołnierzy. Widzieliśmy w ostatnich miesiącach publikacje oparte o tzw. spowiedzi, czy żołnierzy rosyjskich, czy najemników z grupy Wagnera. Te wywiady głównie prezentowały taki sposób narracji, który rozmywa odpowiedzialność tych zbrodniczych struktur za zbrodnie, które są prowadzone przeciwko Ukraińcom. W Warszawie trwa zwołane przez prezydenta posiedzenie Biura Bezpieczeństwa Narodowego poświęcone sytuacji na Ukrainie. Unijna maksymalna cena gazu - coraz bliżej, a ostateczne decyzje w tej sprawie zapadną najprawdopodobniej za miesiąc. Mogą mieć kluczowe znaczenie dla cen energii i wzrostu inflacji, z którymi zmaga się Europa. Polski rząd proponuje konkretne rozwiązania. Wprowadza też programy zmniejszające negatywne efekty wysokich cen energii w kraju. Po ubiegłotygodniowym sukcesie m.in. Polski i przeforsowaniu na szczycie UE planu, który ma doprowadzić do obniżenia cen gazu, dziś ministrowie ds. energii państw członkowskich rozpoczęli prace nad szczegółami jego wdrożenia. Jest już dosyć szczegółowo opisany mechanizm tej ceny maksymalnej. Dotyczy tych wszystkich transakcji sportowych, czyli tych wszystkich transakcji, które nie są objęte kontraktami długoterminowymi. Innym elementem ma być wspólny zakup gazu popierany przez Polskę, ważny dla mniejszych państw Unii niemających takich możliwości jak nasz kraj. Polska ma zapewnione dostawy i wystarczającą ilość gazu, ropy czy węgla, którego ciągle przybywa. Jeden wpływa, drugi wypływa i rozładunek trwa cały czas, tak żeby Polakom tej zimy nie groziło zimno. Bezpieczeństwo i niższe ceny pomoże zapewnić także państwowy gigant energetyczny, czyli Orlen, który wkrótce połączy siły z PGNiG. Dziś warunki tej operacji uzgodniono ze związkami zawodowymi. Staniemy się jednym mocnym zintegrowanym koncernem. Koncernem, który będzie mógł konkurować na rynkach międzynarodowych, który będzie partnerem dla innych międzynarodowych koncernów, który zabezpieczy bezpieczeństwo energetyczne Polaków. Polski rząd w związku z kryzysem energetycznym na świecie pompującym inflację uruchamia liczne programy ochronne i wsparcia dla przedsiębiorców i osób prywatnych. Wszystkie programy rządowe, które pomagają osobom, szczególnie ubogim, są bardzo dobre i powinny być. Uważam, że tak, jeżeli w mądry sposób jest to rozdysponowane. Rząd PiS zapowiada także kontynuację programów prospołecznych i wsparcia finansowego dla rodzin. Na kolejne ułatwienie i wsparcie mogą liczyć także osoby z niepełnosprawnością. Wsparcie dla osób niepełnosprawnych, łamanie barier to są wyzwania. My te działania rozpoczęłyśmy, ale przed nami jeszcze wiele do zrobienie. 10 lat temu Polska ratyfikowała Konwencje ONZ o prawach osób z niepełnosprawnościami. Chcę podziękować za wszystkie działania, które zostały wprowadzone w okresie tych ostatnich zwłaszcza 5 lat. Rząd stale zwiększa wydatki na ten cel. W 2015 roku wynosiły one 15 mld zł. W tym roku to już ponad 37 mld zł. Zarządzanie 5 kluczowymi dla bezpieczeństwa państwa spółkami skarbowymi ma być stabilniejsze - zakłada to projekt ustawy autorstwa posłów PiS. Zmiany zarządów i rad nadzorczych m.in. operatorów sieci elektroenergetycznych, gazociągów i ropociągów będą wymagały zgody Rady ds. Bezpieczeństwa Strategicznego. Francuski Total, brytyjsko-holenderski Shell, hiszpański Repsol, czy włoskie Eni - te firmy mają ze sobą wspólnego coś więcej niż to, że wszystkie zajmują się paliwami. Na ich czele stoją prezesi, którzy swoją funkcję pełnią od 2014 roku. W Polsce szefowie spółek zwykle wymieniani są co kilka lat. To jest realny problem, który polega na tym, że mamy w biznesie, także biznesie zarządzanym przez Skarb Państwa, bardzo często karuzelę stanowisk. Bo bardzo często wraz ze zmianą prezesa lub rządzącej opcji politycznej do kosza trafiają projekty, nad którymi pracownicy skarbowych spółek spędzili lata i w które zainwestowano już miliony złotych. Sprawa jeszcze bardziej komplikuje się, gdy chodzi o przedsiębiorstwa o strategicznym znaczeniu dla bezpieczeństwa państwa. Stabilizacji sposobu zarządzania w tym przypadku ma służyć ustawa, której projekt złożyli w Sejmie posłowie PiS. W przypadku 5 spółek również doprowadzi do sytuacji, że dokonywanie tam zmian będzie wymagało zgody specjalnej rady. Najistotniejsze jest zabezpieczenie tego, aby ta stabilność zarządzania, stabilność tej strategii, która została obrana w zarządzaniu tymi spółkami, była zachowana w długim okresie. Kadencja Rady ma trwać 6 lat. 3 jej członków ma powoływać Sejm, a po 1 Senat i prezydent. Rada miałaby opiniować zmiany w kierownictwie spółek zarządzających sieciami elektroenergetycznymi, gazowymi i naftowymi, a także Orlenu i produkującej leki Polfy Tarchomin. Utrata kontroli przez państwo nad spółkami, od których zależą dostawy prądu i gazu do domów czy dostępność paliw na stacjach, to realny scenariusz, który raz po raz pojawia się w kręgach politycznych przeciwników PiS. Uważam, że Orlen - nie ma potrzeby, żebyśmy mieli państwową sieć stacji benzynowych. Tak samo nie ma potrzeby, żeby był PGNiG państwowy. Prywatyzacja jest najlepszym sposobem spłacenia dużej części zadłużenia. PiS kilka lat temu wprowadziło katalog ważnych dla interesu kraju spółek, których państwo nie może w dowolny sposób pozbywać się. Ustawa o Radzie ds. Bezpieczeństwa Strategicznego obok stabilizacji zarządzania trzykrotnie ogranicza odprawy prezesów skarbowych spółek. Specjalna konferencja podkomisji smoleńskiej i efekty badań przyczyn tragedii smoleńskiej. Jak zapewnia komisja, samolot został wysadzony w powietrze. Zbadanie przyczyn katastrofy byłoby dużo łatwiejsze, gdyby nie polityka ówczesnego rządu na czele z Donaldem Tuskiem i oddanie śledztwa największej takiej tragedii w historii Polski w rosyjskie ręce. To tragedia, która wstrząsnęła Polską. Tragedia badana do dziś. Jak doszło do tego, że samolot został wysadzony w powietrze i polska elita została zamordowana. Od lat dowody zbiera podkomisja smoleńska. Pewnie byłoby dużo prościej, gdyby nie decyzje sprzed ponad 12 lat, gdy ówczesne władze z Donaldem Tuskiem na czele oddały śledztwo w rosyjskie ręce. Niedługo później komisja Jerzego Millera opublikowała raport zbieżny z tym wyprodukowanym pod dyktando Kremla, który zamach wykluczył. To oszustwo, fałszerstwo, z którym mieliśmy do czynienia, jest jednym z najbardziej dramatycznych w historii polskiej, a może nawet w historii świata, prób sfalsyfikowania przebiegu wydarzeń. Eksperci zarzucają ówczesnemu rządowi prorosyjską politykę. Rządowi, któremu szefował Donald Tusk, a głównym wykonawcą polityki zagranicznej był szef dyplomacji Radosław Sikorski. Składam wniosek do ABW o zweryfikowanie całości działalności Sikorskiego. Człowieka, który jest nazywany rosyjską dezinformacją. Media już kiedyś dowiodły, że Radosław Sikorski jest kłamcą smoleńskim. I że kłamał, zapewniając, że z przygotowywaniem tragicznej wizyty nie miał nic wspólnego. Mimo to Donald Tusk do dziś... To są klasyczne rosyjskie metody. ...o prorosyjskość próbuje oskarżać PiS. Trzeba być etycznym bandytą, żeby tego typu teorię głosić, że facet, który stracił najbliższą osobę w Smoleńsku, gdzie istnieje jakiś wątek rosyjski, korzysta z pomocy Rosji przy objęciu władzy. Samego Tuska obciąża szereg prorosyjskich decyzji jego gabinetu. Oni działali w ramach polityki, którą konstruowano w Berlinie. Podobne zdanie ma nawet partyjny kolega Tuska. Stanowiska, które prezentował Donald Tuska po aneksji Krymu, i później jego polityka jako przewodniczącego Rady Europejskiej była jednoznaczna, była absolutnie prorosyjska. Dziś efektem tej polityki są rosyjskie zbrodnie na Ukrainie. Politycy PO chcieliby o tym zapomnieć. A zapomnieć o tym tak po prostu nie można, ponieważ mamy szereg faktów świadczących o tym, że polityka PO, zwłaszcza na początku, była niezwykle prorosyjska. Szokujące kulisy prorosyjskiej polityki rządu Tuska odsłania film "Pan z Chobielina". Emisja na specjalne życzenie widzów dziś o 21.00 w Jedynce. Atak na siedzibę PiS. Agresywny mężczyzna próbował wedrzeć się do środka. Groził śmiercią. Krzyczał: "Będziesz martwy", "Zabiję was wszystkich". Został zatrzymany przez policję. Ja do Kaczyńskiego! Kto ty jesteś? Człowiek, do którego idę, wie, że do niego idę. Pan nie wie, o co chodzi. On wie. Jak pan nie otworzy drzwi, wybiję i pana zabiję. Chce pan zobaczyć? Chcesz się, kur**, zmierzyć? Wołaj Kaczyńskiego! Jestem poważny. Zaraz będziesz martwy. Wołaj Kaczyńskiego. Wołaj Kaczyńskiego. Do kur** nędzy! Co ty robisz, człowieku? Wołaj Kaczyńskiego! Bo cię zabiję! Wołaj go! Wołaj go! Niestety mamy wielu polityków, którzy posługują się językiem agresji i nienawiści w języku publicznym. Te ataki szczególnie są celowane w PiS i Jarosława Kaczyńskiego. A teraz przenosimy się do Włoch. Nowa premier Giorgia Meloni wygłosiła swoje pierwsze expose w parlamencie związane z wotum zaufania dla jej nowo powstałego centroprawicowego rządu. W Rzymie jest nasza korespondentka Magdalena Wolińska-Riedi. Czy już odbyło się głosowanie i czy znamy wyniki? Głosowanie miało się rozpocząć o 19.00. Ale są opóźnienia. Widoki wynik jest przewidywany. Do centroprawicy należy 239 posłów. Do wotum zaufania wystarczy 201. Meloni jest triumfatorką tych wyborów. Dziś zaczyna się nowa historia. To dla Włoch początek nowej ery. Giorgia Meloni, pierwsza w historii tego kraju kobieta na stanowisku premiera, w emocjonalnym expose przedstawiła kluczowe wyzwania, przed jakimi stoją Włochy i cała Europa. Ze względu na swoją siłę i historię Włochy mają obowiązek nawet bardziej niż prawo uczestniczyć z podniesioną głową w strukturach międzynarodowych bez poczucia niższości, jak zbyt często zdarzało się to w przeszłości. Wystąpienie kilkanaście razy przerywano. To kolejny po Szwecji kraj, w którym w ostatnim czasie do władzy doszli konserwatyści. Meloni podkreśliła, że jej koalicja nie chce sabotować UE, a jedynie przyczynić się do tego, by była bardziej skuteczna w walce z kryzysami. Unia ma być zjednoczona w różnorodności, wspólnym domem narodów bez podziałów na członków kategorii A i B. Włochy nadal będą wiarygodnym partnerem dla NATO i wciąż będą wspierać heroiczny naród ukraiński walczący z rosyjska inwazją. Włoska premier podkreśliła, że nie wolno ulegać szantażom Władimira Putina. Widać wyraźnie, że nie ulegnie prorosyjskiej presji ze strony Silvia Berlusconiego, którego w kampanii wyborczej wsparł Donald Tusk. Teraz Berlusconi otwarcie przyznał się do zażyłości z Władimirem Putinem. Giorgia Meloni na pierwszym posiedzeniu rządu ostro zaapelowała o niepodgrzewanie konfliktów. Z jej rządami Włosi wiążą ogromne nadzieje. Dla mnie kluczowe jest obniżenie rachunków za prąd i gaz, ale też "made in Italy". Musimy Europie pokazać nasz piękny kraj. Nie chcemy rozmywać tożsamości, Jesteśmy dumni z tego, co mamy. Nowa premier obiecała w expose, że dotrzyma zobowiązań, jakie nakreśliła w kampanii wyborczej. A na zakończenie, przywołując słowa Jana Pawła II, że wolność nie polega na tym, by robić to co się podoba, ale na prawie do tego, by robić to, co należy, Giorgia Meloni powiedziała, że zawsze była wolną osobą i będzie tak właśnie czynić. Minister zdrowia Adam Niedzielski podpisał w Waszyngtonie porozumienie ws. pogłębienia współpracy z amerykańską Narodową Siecią Leczenia Nowotworów. Ma to umożliwić wdrożenie w Polsce najlepszych procedur walki z rakiem i poprawę opieki nad pacjentami. W Waszyngtonie jest nasz korespondent Rafał Stańczyk. Co dokładnie oznacza podpisany dziś dokument? Pandemia spowodowała wzrost tak zwanego długu zdrowotnego. Zaniechano też profilaktyki. Najwyższa pora to nadrobić - mówi minister zdrowia. Zapytałam się go, co to oznacza w praktyce. Ośrodki amerykańskie mogą chwalić się tym, że prezentują najwyższy poziom na świecie. My te procedury tłumaczymy, dostosowujemy do naszych warunków i zapewniamy, że pacjent, który będzie prowadzony w ramach już tej nowej struktury krajowej sieci onkologicznej, będzie prowadzony według tych standardów najlepszych na świecie. Amerykańskie procedury to tzw. żywa księga, która cały czas jest aktualizowana. Oglądają państwo główne wydanie "Wiadomości". Zobaczmy, co jeszcze przed nami. Nowe informacje w sprawie domniemanych łapówek dla polityków opozycji. Marcin W. przelał kilkanaście tysięcy złotych na stowarzyszenie żony Grzegorza Napieralskiego - tak ustalił Super Express. Dochodzenie dziennikarzy rzuca nowe światło na zeznania Marcina W. Czy są one prawdziwe? Odpowiedź na to pytanie zastanawia opinię publiczną, bo współpracownik Marka Falenty twierdzi, że syn Donalda Tuska przyjął w zamian za odpowiednie rządowe decyzje 600 tys. euro łapówki. Z konta firmy Marcina W. - MM Group - na konto stowarzyszenia, w którego zarządzie była żona polityka Koalicji Obywatelskiej Grzegorza Napieralskiego, wpłynęły w 2013 i 2014 roku co najmniej dwie darowizny - tak ustalił Super Express. Domagamy się, aby Donald Tusk podjął decyzję o wyrzuceniu z klubu parlamentarnego PO Grzegorza Napieralskiego, co do którego są poważne wątpliwości. Ustalenia dziennikarzy Super Expressu pośrednio potwierdzają zeznania Marcina W., który twierdzi że przelewy na konto fundacji były łapówką za pomoc w "spacyfikowaniu" bydgoskiej posłanki SLD Anny Bańkowskiej, która miała "czepiać się" jednej ze spółek węglowych Marcina W. Zwróciłem się w związku z tym do Grześka Napieralskiego, którego poznałem dość blisko gdzieś w 2013 roku. Jeszcze kilka dni temu Napieralski zapewniał, że na konto Stowarzyszenia Harfa Dzieciom nie wpłynął przelew od Marcina W. Nie prosiłem o żadne pieniądze, a szczególnie w takich ilościach i też od niego nie pożyczałem pieniędzy. Próbowaliśmy dowiedzieć się, na co stowarzyszenie Harfa Dzieciom wydało pieniądze od spółki Marcina W. Odpowiedzi jednak nie otrzymaliśmy. Również Napieralski przez cały dzień nie odbierał telefonu. Zeznania Marcina W. uwiarygodnił też Donald Tusk. Jeden z kluczowych świadków, który zyskał status małego świadka koronnego. Wkrótce potem okazało się, że Marcin W. w śledztwie poważnie obciążył polityków PO i opisał, jak korumpował szefa PO. Z tego co pamiętam, 600 tys. euro, które miało być przekazane, Po publikacji tych zeznań Tusk zmienił narrację w sprawie Marcina W. Po raz kolejny zaatakowano moją rodzinę, mojego syna. To nie jest pierwszy raz w naszej historii. Dziennikarze zastanawiają się, dlaczego Tusk nie złoży zawiadomienia do prokuratury w sprawie składania fałszywych zeznań, skoro Tusk twierdzi, że Marcin W. nie mówi prawdy. Może to jest obawa przed tym, że wyjdą jakieś nowe okoliczności, ponieważ Marcin W. w takiej sytuacji będzie musiał bronić swoich twierdzeń, żeby uniknąć z kolei odpowiedzialności karnej za składanie fałszywych zeznań. Dziennikarze TVP również chcieli uzyskać komentarz Donalda Tuska w sprawie rzekomej łapówki od Marcina W. Jednak nagranie uniemożliwiła reporterka telewizji Polsat, której wizerunek zasłoniliśmy na jej prośbę. Wypowie się pan potem dla TVP? Nie, nie, nie. Proszę odejść, proszę odejść, nie nagrywać. Zachowanie pracownicy komercyjnej stacji oburzyło opinie publiczną, jednak w obronę wzięli ją eurokraci. Komentatorzy zwracają uwagę, że szarża Didiera Reyndersa może nie być przypadkowa. Belgijski polityk sam był podejrzewany o korupcję, pranie brudnych pieniędzy i malwersacje finansowe. W przestrzeni publicznej nadal nie brakuje fake newsów dotyczących jakości dostarczanego do Polski węgla. W ostatnich tygodniach burzę wywołała historię ogrodnika z Wielkopolski. Dziś mężczyzna - jak sam tłumaczy - przez sugestie i niedopowiedzenia czuje się w tej sytuacji wykorzystany. Pan się czuje wykorzystany w tej sytuacji przez media? No myślę, że w pewnym sensie tak, bo nie taki był nasz cel. Tłumaczy Bogdan Królik, ogrodnik z Wielkopolski. Chodzi o to nagranie telewizji TVN, w którym wziął udział, i tę próbę podpalenia węgla palnikiem gazowym. Pomysł może nie był najbardziej trafny. Uważam, że mieliśmy jednak nie zrobić tego eksperymentu rozpalania palnikiem z łopatą. Eksperci komentują - była to próba absurdalna, bo w takich warunkach nie będzie się palił żaden węgiel. Traktowanie węgla palnikiem jest groteskowe, dlatego że wiadomo, że to niczemu nie służy. Węgiel się spala w zupełnie innych warunkach. Zdaniem komentatorów stacja TVN wykorzystała ogrodnika do budowania antyrządowej narracji. Szkoda człowieka, bo nie można tak ludzi traktować. Jest jakaś narracja propagandowa, do której, mam wrażenie, że używają wszystkiego wokół, także ludzi, bo ośmieszyli tego pana, ośmieszyli tego człowieka, on się zna na swojej pracy, na swojej robocie, on wie, jak się pali węgiel. Totalna opozycja kryzysem energetycznym gra już od miesięcy. To filmik pokazujący złej jakości węgiel sprowadzony przez jedną z prywatnych firm. Opozycja wykorzystała go do uderzenia w polski rząd, choć żadna z państwowych spółek energetycznych nie miała z tą sprawą nic wspólnego. W tym czymś, co rząd mówi nam, że sprowadza, co jest węglem, a tak na prawdę materiałem węglopodobnym. Jest trujący i toksyczny. Janusz Palikot już orzekł. Musicie kłamać, bo inaczej nie macie czego szukać w polityce. Opozycja nie ma nic konstruktywnego do zaoferowania, w związku z tym brnie w kłamstwa. Tak zwana strategia Palikota. Były wpływowy polityk PO stwierdził, że w demokratycznym pojedynku na programy opozycja nie ma szans z PiS, dlatego że, żeby wygrać wybory - jak przekonuje Palikot - opozycja powinna kłamać i manipulować. Kłamać po prostu, kłamać, nie to, że kłamstwo ma krótkie nogi, tylko ma szybkie nogi. Innymi słowy trzeba jedno kłamstwo przykryć drugim. Ta rzeka kłamstw ma rzekomo doprowadzić do sukcesu totalną opozycje i - jak widać - Tusk w zalecenia i przepowiednie Palikota uwierzył. Pytanie tylko, czy stosując fake newsy, opozycja faktycznie rozpali społeczne emocje. Mija 10 lat od śmierci Przemysława Gintrowskiego - człowieka wielu pasji, który zasłynął przede wszystkim jako bard opozycji demokratycznej czasów PRL. Z tej okazji Polskie Radio Rzeszów zorganizowało wyjątkowy koncert w Filharmonii Podkarpackiej. Przemysław Gintrowski - pieśniarz i kompozytor. Najbardziej znany z występów z Jackiem Kaczmarskim i Zbigniewem Łapińskim. To właśnie oni śpiewali utwór "Mury", który stał się symbolem sprzeciwu polskiego społeczeństwa wobec komunistycznej władzy. Człowiek, który tak śpiewał, z taką emocją, z taką paletą barw w głosie, od pięknego Pinokia do strasznego karła. To musiał być człowiekiem ultrawrażliwym. W 10. rocznicę śmierci Przemysława Gintrowskiego Polskie Radio Rzeszów wraz z rodziną artysty zorganizowało wyjątkowy koncert w Filharmonii Podkarpackiej, upamiętniający artystę. Na scenie wystąpią m.in. Norbert "Smoła" Smoliński i córka legendarnego barda - Julia. Cały czas gdzieś krąży i niesie swoją wartość i to chyba jest najważniejsze, żeby gdzieś te słuszne i mądre wartości przekazywać. Oprócz koncertu wyjątkowy spektakl "Przesłuchanie człowieka - rzecz o Gintrowskim" według scenariusza i w reżyserii Przemysława Tejkowskiego. Odszedł, ale nie odszedł, bo np. twórczość wielu ludzi, włącznie z moją skromną twórczością, opiera się właśnie na tym, co zrobił. Komponował muzykę głównie do wierszy m.in. Zbigniewa Herberta, ale też do ponad 30 filmów, w tym serialu "Zmiennicy" Stanisława Barei. Przemek sięgał po teksty literackie, nigdy nie pisał, natomiast jest tak, że to były zawsze treści bardzo uniwersalne, więc one zawsze będą aktualne. W 2006 roku odznaczony przez prezydenta Lecha Kaczyńskiego Krzyżem Kawalerskim Orderu Odrodzenia Polski. Zmarł 20 października 2012 roku. To był prawdziwy spektakl na niebie. Pierwszy raz od lat można było oglądać w Polsce zaćmienie Słońca. Księżyc zakrył je niemal w połowie. To niecodziennie zjawisko w całej Polsce obserwowały miliony Polaków. Pod Krakowem razem z ekspertami z TVP Nauka Słońce i Księżyc śledziła Marta Kielczyk. Robi się chłodniej, zapada cisza. Przyroda jest zdezorientowana i da się zauważyć gwiazdy na niebie. Na takie zjawisko czeka się latami. Zawłaszczanie Słońca przez Księżyc od wieków budziło emocje. Chińczycy uważali, że smok pożera Słońce. Mikołaj Kopernik dał naszej gwieździe właściwe miejsce we wszechświecie. I pokazał, jak przewidywać zaćmienia. Nigdy jednak nie wiedzieliśmy o samym zaćmieniu Słońca tak wiele jak teraz. Fizyka Słońca, choć bardzo dobrze poznana, nie jest do końca zrozumiana przez naukowców. 