W Brukseli prezydent Andrzej Duda wraz z szefami instytucji unijnych podkreślił znaczenie jedności europejskiej w obliczu ryzyka eskalacji rosyjskiej agresji na Ukrainie. Dobry wieczór państwu, Danuta Holecka, zapraszam na główne wydanie Wiadomości. Zarówno w Unii, jak i w NATO powinniśmy działać wspólnie. Współpraca przeciw agresji Putina. Do Polski trafią kolejni żołnierze. Rzeczywiście współpracujemy, jesteśmy tu jednomyślni. Będą korekty reformy podatkowej. Tadeusz Kościński rezygnuje. Pan minister przyjmuje na siebie odpowiedzialność polityczną za pewne niedociągnięcia przy wdrażaniu nowych zasad podatkowych. W grze jest pewien obraz Polski. Jaka Ona ma być? Może inaczej: czyja Ona ma być? Powstaniec, opozycjonista, premier. Trzecia rocznica śmierci Jana Olszewskiego. Zaczął ten proces włączania Polski do struktur międzynarodowych, do NATO, do wspólnot europejskich. Tak intensywnego początku tygodnia w polskiej dyplomacji nie było dawna. Prezydent Andrzej Duda w Brukseli spotkał się z władzami UE i sekretarzem generalnym NATO. Minister Obrony Narodowej Mariusz Błaszczak w Londynie z sekretarzem obrony Zjednoczonego Królestwa. Ofensywa dyplomatyczna to szukanie rozwiązania kryzysu z Rosją, ale też potwierdzenie naszych wzajemnych zobowiązań i gwarancji bezpieczeństwa i w strukturach UE i NATO. W UE, jak i w NATO po pierwsze powinniśmy działać wspólnie i w porozumieniu co do każdego działania, które podejmujemy tak wszyscy razem, jak i każdy z osobna, to po pierwsze, a po drugie, że przede wszystkim potrzebujemy jedności. Tę jedność potwierdza Waszyngton, który wysłał jasny sygnał w świat - jesteśmy razem i nie zostawiamy nikogo. Jest to potężna demonstracja amerykańskiego przywiązania do naszego Sojuszu. Inni sojusznicy także wysyłają jasny sygnał, że NATO uczyni wszystko, co konieczne, aby chronić wszystkich swoich sojuszników. Prezydent Andrzej Duda spotkał się też z szefową Komisji Europejskiej i przewodniczącym Rady. Poruszono kwestie funduszy unijnych i reformy polskiego sądownictwa, ale konsultacje były zdominowane przez temat bezpieczeństwa na wschodzie. Głęboko koordynujemy naszą współpracę, Jak podkreślają eksperci, Polska w ostatnich tygodniach odgrywa jedną z kluczowych ról w podejmowaniu decyzji co do kierunków dyplomatycznej gry z Rosją. Ta aktywność jest wyjątkowa, wyjątkowo dużo kontaktów, wyjątkowa duża, również skuteczna dla naszej dyplomacji w sensie uczestnictwa w najistotniejszych decyzjach. W tym również tych militarnych, bo również dzięki dyplomacji i takim jak ta wizytom wzmacniamy bezpieczeństwo w regionie. Rzeczywiście współpracujemy, jesteśmy tu jednomyślni, ważne dla bezpieczeństwa dla niepodległości Polski jest to, żeby Ukraina była niepodległa. Szereg spotkań prowadzą też przywódcy innych unijnych krajów. We wtorek spotkanie Trójkąta Weimarskiego, na którym prezydent Andrzej Duda spotka się z prezydentem Francji i kanclerzem Niemiec. Pytany przez dziennikarzy o przesłanie dla amerykańskich żołnierzy na wschodniej flance, którzy w weekend przylecieli m.in. do Polski, prezydent Joe Biden wykonał jeden gest. W języku dyplomacji takie jednoznaczne wsparcie i pokaz siły wyrażają więcej niż wszystkie oświadczenia Białego Domu z ostatnich tygodni razem wzięte. Polacy dyplomaci o bezpieczeństwie w Europie rozmawiają dziś też w Waszyngtonie. Wiceminister spraw zagranicznych Marcin Przydacz spotyka się z przedstawicielami Departamentu Stanu i Rady Bezpieczeństwa Narodowego. Na miejscu jest Rafał Stańczyk. Jakie tematy mają być poruszone? Te dzisiejsze rozmowy to kontynuacja piątkowego spotkania szefów dyplomacji i wznowienia dialogu strategicznego między Warszawą a Waszyngtonem. Dotyczy to sprawy na granicy polsko-ukraińskiej, ale też wojsk na Białorusi. Wystarczyło kilkadziesiąt godzin, by kolejni żołnierze elitarnej 82. Dywizji Powietrznodesantowej znaleźli się w Polsce. Docelowo 1700 żołnierzy będzie stacjonować we wschodniej części kraju. Nie mam wątpliwości, że jest nam potrzebne wzmocnienie tutaj na wschodniej flance NATO. Wszyscy widzą, co się dzieje, Rosja zwiększa swoją obecność militarną w naszej części Europy. Stąd szybkie decyzje i błyskawiczny przerzut dodatkowych amerykańskich wojsk do Polski. Nasi żołnierze znają swoje zadania, jesteśmy dobrze przygotowani do służby na wschodniej flance. Amerykańscy żołnierze i sprzęt w pełnej gotowości. To najlepsza odpowiedź na imperialne zapędy Władimira Putina w regionie. Pentagon wysłał najlepszych z najlepszych. 82. Dywizja to są siły natychmiastowego reagowania. Ona jest lekką dywizją, ale doskonale uzbrojoną w środki przeciwpancerne, przeciwlotnicze, artylerię i oczywiście śmigłowce Apacz, które też potrafią uderzać. Amerykańskie "boots on the ground", czyli "buty na ziemi", to taktyka fizycznej obecności w zagrożonym regionie. Widoczny pokaz siły to najskuteczniejszy sposób odstraszania agresora ze wschodu. Przerzucenie sił do Polski to bardzo dobry ruch. Musimy chronić naszych sojuszników. To nasze zobowiązanie. Polska może liczyć na sojusznicze wsparcie Amerykanów, ale także Brytyjczyków. Wielka Brytania wyśle 350 dodatkowych żołnierzy do Polski w ramach dobrej współpracy. To też silny sygnał wobec potencjalnego agresora. W naszym kraju Brytyjczycy obecni są w ramach misji NATO, do tego stacjonuje też stu brytyjskich żołnierzy wojsk inżynieryjnych, którzy pomagają w budowie zapory na granicy z Białorusią. Państwa NATO, ale także w formacie dwustronnym Polska i Zjednoczone Królestwo są gotowe do tego, żeby przez politykę odstraszania zniechęcić agresora. Realne wzmacnianie flanki wschodniej i wsparcie dla zagrożonej Ukrainy. Dziś w Lublinie wspólne polsko-amerykańsko-litewsko-ukraińskie szkolenie sztabowe w obliczu zagrożeń w regionie. W tej chwili rzeczywiście w Polsce ta obecność amerykańska wzrasta. Realizujemy wspólnie szkolenia w Polsce i za granicą. Amerykanie podkreślają strategiczne znaczenie sojuszu z Polską. Skupiamy się na współpracy z Polską. Mamy wspólne doświadczenia bojowe w Afganistanie, w Iraku. To nasza siła. Stawką bezpieczeństwo Polski i pokój w naszym regionie Europy. Rząd w Berlinie znów pod krytycznym ostrzałem niemieckich mediów. Kanclerz Olaf Scholz na spotkanie z Putinem nie chciał zabrać korespondenta niemieckiej stacji Deutsche Welle. Moskiewską siedzibę stacji zamknięto po tym, gdy Rosjanie odebrali jej dziennikarzom akredytacje, a stacji zakazano nadawania. Niemieccy politycy kolejny raz byli gotowi nie drażnić Rosji. Kanclerz Olaf Scholz leci do Moskwy w przyszły wtorek. Tematem rozmów będzie Ukraina i żądania Rosji pod adresem Zachodu. Na lot z Berlina szef niemieckiego rządu miał nie zabierać korespondenta Deutsche Welle, której placówkę w Moskwie zamknięto kilka dni temu. Niemcy deklarują określoną postawę wobec Rosji, ale gdy przechodzi już do szczegółów, to np. próbują pominąć korespondenta Deutsche Welle dlatego, by nie drażnić Rosji. Gdy sprawa wyszła na jaw, a w niemieckiej prasie pojawiły się krytyczne artykuły i groźba skandalu, reportera "Deutsche Welle" w ostatniej chwili zaproszono. Ta niewyobrażalna wręcz delikatność, jaką kanclerz Niemiec tutaj reprezentuje, nigdy nie cechowała polityków niemieckich chociażby w relacji do Polski, ale to też świadczy o tym, jak strategicznie patrzą na Rosję. Niemieckie media coraz krytyczniej patrzą na rząd w Berlinie. Rosja odebrała akredytacje przedstawicielom Deutsche Welle w odwecie za brak licencji na nadawanie swojej propagandowej telewizji w Niemczech. Rosyjska stacja jest w pełni finansowana przez Kreml i nie bez powodu nazywana jego tubą. Niemcy, którzy werbalnie zaostrzyli swój kurs, to nagle okazuje się, że gdy przychodzi co do czego, to starają się jednak Rosji nie drażnić. Polityka Olafa Scholza zaczyna jednak ciążyć nie tylko krytycznym wobec Rosji krajom, ale nawet jego partyjnym kolegom. Były szef resortu dyplomacji Gabriel krytykuje Scholza za to, że prowadzi taką, a nie inną politykę wobec Ukrainy, a zirytowani są również koalicjanci, mianowicie Habby stwierdził, że Niemcy powinni pomyśleć o dywersyfikacji źródeł zaopatrzenia w gaz. Z tym może być jednak kłopot, bo Władimir Putin kupił sobie przychylność wielu niemieckich polityków i teraz korzysta z ogromnej rosyjskiej sieci wpływów. Niemiecki Bild ustalił m.in., że były ambasador Niemiec Dieter Haller pracował przy Nord Stream 2, gdy był jeszcze zatrudniony w Ministerstwie Spraw Zagranicznych. Dzięki Polskiemu Ładowi ponad 8 mln emerytów otrzymuje wyższe świadczenia. Nie dziwi zatem niesłabnące poparcie dla rządu w tej grupie społecznej. W styczniu pojawiły się jednak perturbacje związane z reformą, konieczne okazały się wyrównania. Są niedociągnięcia, są i konsekwencje - rezygnacja ministra finansów Tadeusza Kościńskiego. Polski Ład miał być gwarancją wzrostu dochodów zdecydowanej większości Polaków - tak zapewniał premier Mateusz Morawiecki. Nowy Ład to odpowiedź na najważniejsze wyzwania społeczne i gospodarcze stojące przed Polską, Po jego wprowadzeniu szybko okazało się, że są spore niedociągnięcia. Wielu jest zadowolonych, ale są też tacy, którzy w styczniu zamiast zapowiadanych wyższych pensji otrzymali niższe. Z niektórymi zapisami reformy nie radzą sobie nawet księgowi. Nie są ani przejrzyste, ani jasne, są po prostu tak bardzo zagmatwane, że naprawdę nikt nie wie, co w nich jest i jak one maja funkcjonować. Niedociągnięcia takie jak niespodziewane niższe pensje naprawione są poprzez wyrównania w lutym, ale zamieszanie tym wywołane pozostało. Pomysł jakiś tam jest nie najgorszy, natomiast wykonanie, nieprzygotowanie powoduje takie różne perturbacje. A wychodzą kolejne, jak związane ze składką zdrowotną której nie odliczymy od PIT, ale jak przekonują niektórzy eksperci, zapłacimy od niej podatek. Sprawy wymagające korekty mają wkrótce zostać doprecyzowane. Większość społeczeństwa może zyskać, jeśli zostaną wprowadzone pełne zmiany, które są przygotowane i zapowiadane. Dziś jest to okres, w którym trzeba zmodyfikować te działania, które są błędnie zaimplementowane i doprowadzić do sytuacji, że rzeczywiście społeczeństwo zyska. W związku z błędami związanymi z Polskim Ładem dziś na posiedzeniu prezydium komitetu politycznego PiS przyjęto rezygnacje ministra finansów Tadeusza Kościńskiego. Ścisłe kierownictwo przyjęło, zaakceptowało decyzję ministra Tadeusza Kościńskiego o rezygnacji. Pan minister przyjmuje na siebie odpowiedzialność polityczną za pewne niedociągnięcia, które miały miejsce przy wdrażaniu nowych zasad podatkowych. Do czasu wyłonienia nowego kandydata funkcję ministra finansów będzie pełnił premier Mateusz Morawiecki. Dzięki Polskiemu Ładowi emeryci nie odczuwają tak bardzo wysokiej inflacji. Seniorzy pobierający emeryturę do 2500 zł w ogóle nie płacą podatku dochodowego. To powoduje, że miesięcznie do portfeli milionów emerytów trafia więcej pieniędzy. Po 150 zł dostaliśmy. Wzrosło właśnie o ten podatek, który miałam strącany. Tak że jestem bardzo zadowolona. Dodatkowo w marcu waloryzacja, a w kwietniu trzynastka. Emeryci doskonale pamiętają rządy PO-PSL, które porównują z rządem Zjednoczonej Prawicy. Podwyżki były za PO-PSL. 3 zł, pamiętam, dostałam. A teraz dostałam ponad 100 zł podwyżki. Dlatego nie dziwi niechęć seniorów do największej partii opozycyjnej. Potwierdza to najnowszy sondaż IBRIS-u dla SuperExpressu. Wynika z niego, że ponad 2/3 emerytów nie chce, aby PO kierowana przez Donalda Tuska wróciła do władzy. Teraz to jakieś pieniądze są, a za niego to było 2-3 zł. Myślę, że ludzie już zmądrzeli i już widzą, jaką zieloną wyspę mieliśmy. Już ją mieliśmy przez 8 lat. Zniszczyli Polskę. Niechęć seniorów do PO fundamenty może mieć nie tylko w groszowej waloryzacji, lecz także podwyższeniu wieku emerytalnego. Oglądają państwo główne wydanie Wiadomości. Oto co jeszcze przed nami w programie. Stan wyjątkowy w Ottawie i największe protesty w historii Kanady. Do podium zabrakło niecałej sekundy. Historyczny wynik polskiej alpejki. 3 lata temu zmarł Jan Olszewski. Powstaniec warszawski, obrońca opozycjonistów w procesach politycznych w okresie PRL, premier w latach 1991-1992, doradca prezydenta Lecha Kaczyńskiego. Dla wielu autorytet, który kierował się w życiu prawdą, uczciwością i dobrem Polski. Powązki Wojskowe w Warszawie. Wieczny odpoczynek racz mu dać Panie. W rocznicę śmierci cześć Janowi Olszewskiemu oddali najbliżsi, przyjaciele, dawni współpracownicy i politycy, w tym premier, który w internetowym wpisie podkreślił, iż trzy lata temu odszedł wielki Polak i patriota, osoba krystalicznie uczciwa i wierna swoim poglądom, a jednocześnie ogromnie odważna. Spotkaliśmy się. Piotr Naimski, bliski współpracownik Olszewskiego, wspomina, że był człowiekiem bardzo zdecydowanym. To jest wielka strata, że go nie ma, ale potrzebujemy w Polsce autorytetów, autorytetów naszej najnowszej historii, Jan Olszewski jest takim autorytetem. Urodził się w 1930 r. w Warszawie. W czasie okupacji działał w Szarych Szeregach. Po wojnie studiował prawo. W czasach PRL był obrońcą więźniów politycznych. Przez większość swego życia jako prawnik był nastawiony na to, żeby pomagać ludziom skrzywdzonym przez ustrój komunistyczny. W 1975 r. podpisał "List 59" - protest przeciw poprawkom wprowadzającym do konstytucji PRL przewodnią rolę PZPR i sojusz z ZSRR. Rok później bronił w sądach robotników Radomia i Ursusa. Był współtwórcą Komitetu Obrony Robotników, a także oskarżycielem posiłkowym w procesie zabójców księdza Jerzego Popiełuszki. Swoim życiem zaświadczał o uczciwości, prawdzie, ryzykował wszystkim dla dobra sprawy, dla piękna, dla Polski. Zwieńczeniem kariery politycznej Olszewskiego była funkcja szefa rządu - pierwszego w pełni niekomunistycznego rządu, wybranego w całkowicie demokratycznych wyborach. Jak to rząd suwerenny, to rozpoczął też politykę suwerenną, zarówno zagraniczną, jak i wewnętrzną. Jan Olszewski widział Polskę w NATO i wprost ten rząd wyrażał właśnie taki akces Polski, czy takie spojrzenie na to, że chcemy należeć do NATO. Ówczesny prezydent Lech Wałęsa nie był jednoznaczny w tych kwestiach. Dążenie do całkowitej dekomunizacji i jej konsekwencje dla wielu polityków sprawiło, że w nocy z 4 na 5 czerwca '92 roku rząd Jana Olszewskiego został obalony. Tylko że to jest taki trochę gangsterski chwyt. O tych wydarzeniach opowiada film "Nocna zmiana". Pokazało to pewną prawdę do tej pory skrywaną, skrywaną przed społeczeństwem za kotarą kłamstwa i właśnie takiego medialnego linczu, któremu wtedy poddano rząd Jana Olszewskiego. Przed głosowaniem o wotum nieufności dla swojego rządu Jan Olszewski wygłosił pamiętne przemówienie, w którym zadał słynne pytanie: Jest pewien obraz Polski, jaka ona ma być, może inaczej, czyja ona ma być? Jan Olszewski przypominał, że obowiązkiem polityków, obowiązkiem Polaków jest to, żeby Polska była państwem narodu polskiego, a nie cudzym narzędziem. W 2009 r. prezydent Lech Kaczyński przyznał Janowi Olszewskiemu najwyższe polskie odznaczenie - Order Orła Białego. W intencji zmarłego przed trzema laty byłego premiera w Bazylice Archikatedralnej św. Jana Chrzciciela w Warszawie odbyła się uroczysta Msza święta. Dziś przypada setna rocznica urodzin Tadeusza Gajcego, poety czasu II wojny światowej. Działał w konspiracji, służył w Armii Krajowej i walczył w powstaniu warszawskim. Jako poeta zadebiutował w 1942 r. Działał w kręgu młodych twórców skupionych wokół pisma "Sztuka i Naród" i tzw. Ruchu Kulturowego. Uważany jest za najwybitniejszego, obok Krzysztofa Kamila Baczyńskiego, twórcę pokolenia Kolumbów. Pośmiertnie odznaczony Krzyżem Komandorskim Orderu Odrodzenia Polski. Stan wyjątkowy w stolicy Kanady. To reakcja władz miasta w związku z trwającymi od 11 dni protestami przeciwników restrykcji antycovidowych. Burmistrz Ottawy powiedział, że obecny kryzys jest najpoważniejszym, z jakim kiedykolwiek miasto miało do czynienia. To pierwotnie był protest przeciwko nakazowi szczepień dla kierowców transgranicznych ciężarówek. Później dołączyli przeciwnicy covidowych obostrzeń, a demonstracje przerodziły się w ruch społeczny przeciwstawiający się decyzjom rządu Justina Trudeau. Odeszłam z pracy. Nie czekałam, aż zostanę zwolniona. Tak, zdecydowałam, że nie będę się szczepić. Po prostu muszę się postawić. Ciężarówki zablokowały budynki rządowe. Władze Ottawy wprowadziły stan wyjątkowy. Kilka osób już zostało aresztowanych pod zarzutem dostarczania paliwa demonstrantom. To najpoważniejsza sytuacja kryzysowa, w jakiej kiedykolwiek stanęło nasze miasto. Musimy brać pod uwagę wszystkie opcje. Jeśli ludzie nie przestaną, będą musieli zostać zmuszeni do odejścia. Ta sytuacja nie może trwać miesiącami. Kanada wprowadzała nowe obostrzenia, w czasie gdy inne państwa je luzowały. Przykładowo we Włoszech od dziś przestaje obowiązywać szereg restrykcji. Wyznacznikiem bezpieczeństwa przy pandemii jest przede wszystkim odporność populacyjna, jeżeli społeczeństwo jest wyszczepione w 90 procentach, wówczas rzeczywiście bezpiecznie można zejść ze wszystkich obostrzeń. W niedzielę laboratoria potwierdziły prawie 24,5 tys. nowych zakażeń Sars-CoV-2. Przez najbliższe dwa tygodnie ta liczba pozostanie na takim samym poziomie, czyli między 40 a 50 tys., oprócz tych danych weekendowych, które zawsze są zaniżone. Na szczęście wzrostom zakażeń nie towarzyszy gwałtowny wzrost hospitalizacji, dlatego resort zdrowia może zmniejszyć bazy łóżek dla pacjentów z koronawirusem, tak by zwalniać te miejsca dla pacjentów z innymi schorzeniami. Planowane jest także skrócenie izolacji z 10 do 7 dni. Wiąże się to po pierwsze z krótszym okresem objawowym, z krótszym okresem, kiedy aktywnie zakażamy, i z koniecznością przywracania do pracy pracowników. Aktywnie zakażonych obecnie jest ponad 820 tys. osób. 18 300 wymaga hospitalizacji. Ceny, po jakich fabryki ze strefy euro sprzedają swoje produkty, wzrosły w ciągu roku o ponad 1/4. To kolejne dane Eurostatu, które potwierdzają, że inflacja to problem całej Europy. Na podwyższone tempo wzrostu cen na razie zdecydowanie nie reaguje Europejski Bank Centralny. Robią to natomiast NBP i banki centralne Czech i Węgier, czyli państw, które mają własne waluty. Inflacja to obecnie problem prawie w całej Europie. Z tego powodu w Grecji protestowali rolnicy. Wzrosty cen energii elektrycznej i paliw zwiększyły nasze koszty o połowę. Po tym, jak polski rząd wprowadził drugą tarczę antyinflacyjną, na polskich stacjach benzynowych można spotkać wielu Słowaków. U nas paliwo kosztuje 1,40 euro. To różnica 30 centów na litrze. Mieszkam 10 km od granicy, a na jednym tankowaniu oszczędzam 20 euro. Grecję i Słowację, ale również Litwę czy Estonię od Polski różni nie tylko skala rządowej reakcji na wzrost cen. Mają niewielki wpływ gospodarczy jak i też polityczny w aspekcie podejmowania decyzji dotyczących tego, jak będą wysokie stopy procentowe. To wynik tego, że wszystkie te kraje przyjęły walutę euro, a to oznacza, że odpowiedzialność za politykę pieniężną oddały Europejskiemu Bankowi Centralnemu, który mieści się we Frankfurcie. Ten bank utrzymuje stopy procentowe na rekordowo niskich poziomach, choć w Estonii i na Litwie wzrost cen jest dwucyfrowy, a na Słowacji zbliżony do inflacji w Polsce. W całej strefie euro inflacja jest najwyższa w historii, z czego prezes EBC tłumaczyła się dziś w Europarlamencie. Jak bardzo jeszcze będzie musiała wzrosnąć inflacja, żebyście podnieśli stopy procentowe? Musimy się upewnić, że inflacja w średnim okresie oddala się od celu 2%. Ale to wymaga dokładnej analizy danych. Zupełnie inaczej na podwyższoną inflację zareagowały banki centralne Polski, Czech czy Węgier. NBP podniósł już główną stopę o ponad 2 punkty procentowe. Na Węgrzech i w Czechach podwyżki były jeszcze większe. Wyższe stopy procentowe ograniczają zakupy na kredyt, co zapobiega utrwaleniu się inflacji. Żeby wpływać na inflację, trzeba mieć właśnie wpływ na stopy procentowe, a zatem trzeba mieć własną lokalną walutę. Prezes NBP wielokrotnie zapowiadał, że Polska nie zrezygnuje ze złotego w najbliższych latach. Dopóki będę prezesem NBP, dopóty Polska nie wejdzie do strefy ERM II i euro. Pod koniec stycznia prezydent złożył wniosek o powołanie prof. Glapińskiego na drugą kadencję na stanowisku prezesa NBP. A teraz w Wiadomościach zabierzemy państwa na wycieczkę do zoo. W warszawskim zoo zwierzęta podejrzewane o infekcję przetestowano pod kątem COVID-19. Do tej pory wymazy przeprowadzono u czterech zwierząt, wszystkie testy PCR były negatywne. O szczegółach Jakub Wojtanowski. To jeden z czterech lokatorów warszawskiego zoo, których przetestowano na obecność koronawirusa. U irbisa śnieżnego było to dość problematyczne. Ale tak to już jest z kotowatymi pacjentami. Pobranie wymazu z obydwu dziurek nosa albo głęboko z gardła u tygrysa bywa problematyczne, czyli u nas to się wiąże też z narkozami. Właśnie dlatego zwierzęta badane są tylko wtedy, gdy mają objawy. Wycieki z nosa, kaszel, problemy oddechowe np. po wysiłku. Ale są takie ogrody zoologiczne jak ten, w których korony już nie ma. Wysłaliśmy naszą wychowankę Koronę do ogrodu zoologicznego we Francji, gdzie ona się dołączyła do nowego partnera. Korona to samica wydry olbrzymiej. Urodziła się 2 lata temu, w walentynki, tuż przed pierwszym lockdownem. Stąd to imię. Sama wyjechała ratować populację, ale w Łodzi zostawiła dwójkę braci - Covida i Virusa. Lubią sobie pojeść. Jedzą za jednym razem ok. 3-4 kg ryby. Mieszkańców przybyło za to we wrocławskim ZOO. Na świat przyszedł przedstawiciel krytycznie zagrożonego gatunku. Maleństwo czuje się świetnie, jest pod wzorową opieką mamy i taty. Gibony - to ciekawostka - rodzą się żółte. Szybko jednak zmieniają kolor. Mniej więcej po pół roku zaczynają czernieć i wszystkie wyglądają jak samce z ta typową białą brodą, a później jeżeli są samcami, zostają czarne, jeżeli są samicami, znowu robią się żółte. Niezwykłe życie prowadzą też mieszkające po sąsiedzku pingwiny. Właśnie udekorowały swoje gniazdko, przynosząc do niego różowego flaminga. Po wczorajszym brązowym medalu zdobytym przez Dawida Kubackiego mamy coraz większy apetyt na kolejne sukcesy na igrzyskach olimpijskich w Pekinie. Jak dzisiaj poszło naszym reprezentantom? O to pytamy Marka Ignasiewicza, który śledzi wszystko na miejscu. Kto wypadł najlepiej z Biało-Czerwonych? Dzisiaj bez medalu dla reprezentantów Polski w Pekinie. Ale to nie znaczy, że zabrakło emocji. Wręcz przeciwnie. Szóste miejsce w konkursie drużyn mieszanych zajął nasz zespół. Siedem dziesiątych sekundy! Czystość skrętów! Dobrze, dobrze! Tyle dzieliło Marynę Gąsienicę-Daniel od olimpijskiego podium. Ostateczne zajęła 8. miejsce. I choć od 1984 roku żadna Polka nie była tak wysoko w jakiejkolwiek konkurencji narciarstwa alpejskiego na igrzyskach, po starcie czuła niedosyt. Igrzyska to jest jeden dzień. Musi się na ten wynik złożyć wszystko. U mnie połowa była dobra, połowa była niewystarczająco dobra i dlatego zabrakło. Ale cieszę się, że jestem na poziomie, w którym mogłam marzyć o tym, myśleć o tym i walczyć o medal po prostu. Po pierwszym przejeździe zajmowała 11. miejsce. W drugim... Teraz się zaczyna rozpędzać! To jest ta Maryna, którą znamy! ...miała już czwarty czas. Ósma pozycja po 32. w 2014 roku i 27. w 2018 roku pokazuje, jak duży zrobiła postęp. To tym bardziej imponujące, że jeszcze dzień przed zawodami Maryna miała problemy z plecami i jej występ stał pod znakiem zapytania. Myślę, że gdyby ktoś jej powiedział dwa-trzy lata temu, że będzie trzecia, to nawet by się nie zastanawiała i wzięłaby ten wynik w ciemno. Ogromne gratulacje dla niej, bo to było naprawdę piękne widowisko. Wielkich emocje nie zabrakło też dzisiaj na skoczni. Mimo że z powodu dyskwalifikacji czterem reprezentacjom nie uznano przynajmniej jednej próby, Biało-Czerwoni wylądowali dopiero na 6. lokacie. Wygrali Słoweńcy, brąz sensacyjnie wywalczyli Kanadyjczycy. Niezłe skoki na pewno Kamila i Dawida. Nie mamy tych dziewczyn póki co na tak wysokim poziomie, żeby walczyć o podium. Patrząc na to, co się wydarzyło dzisiaj z Kanadą, aż szkoda. Jutro nasze oczy będą skierowane przede wszystkim na tor snowboardowy. Tam o medal będzie walczyć m.in. Aleksandra Król. Eliminacje ruszają już o 3:40. Ze startu na 1500 m zrezygnował niestety panczenista Zbigniew Bródka. Mistrz olimpijski z 2014 r. szykuje się do startu w biegu masowym 19 lutego. Jeszcze jutro czeka nas bardzo miła chwila. O 12.55 brązowy medal odbierze Dawid Kubacki. Na "Gościa Wiadomości" z napisami zapraszamy do kanału TVP Info. 