Nasi siatkarze idą po trzecie mistrzostwo świata z rzędu. Dziś odsłona druga - mecz z Meksykiem. Dobry wieczór. Edyta Lewandowska. Zapraszam na Wiadomości. Oto co dziś w programie. Kiedy ci ludzie jadą zobaczyć Bramę Brandenburską, Ukraińcy giną pod bombami Federacji Rosyjskiej. Coraz bliżej porozumienia w sprawie wizowych sankcji dla Rosjan. Każdego dnia boję się o to, z czego będę żyć. Europejczycy mierzą się z kryzysem energetycznym i rosnącymi cenami. Wszystko zdrożało, więc można było się spodziewać, że także chleb zdrożeje. Superzespoły, świetne piosenki. Wielki finał Wakacyjnej Trasy Dwójki. Jest najlepsza, nie ma drugiej takiej, jest the best. Od czasu zmasowanego ostrzału rakietowego w dzień ukraińskiego Święta Niepodległości Rosjanie skupiają się jedynie na atakowaniu terenów przylegających bezpośrednio do linii frontu. Wojska ukraińskie coraz śmielej poczynają na tyłach wroga. W Kijowie jest Tomasz Jędruchów. Jakie nowe sukcesy na południu kraju odnoszą Ukraińcy? Dziś to przede wszystkim ostrzelanie bazy wojsk rosyjskich w Maritopolu. To największa baza okupanta na południu Ukrainy. To zniszczenie budynków, w których Rosjanie przygotowywali pseudoreferendum. Nie może zabraknąć miejscowości, Ukraińcy, którzy pozostali w zniszczonych miastach, próbują przetrwać. To kolejka po jedzenie w Siewierodoniecku. Tak po rosyjskim ostrzale wygląda Słowiańsk w obwodzie donieckim. Rakieta rozerwała dach i rozwaliła ściany. Nic nie zostało. Tu uderzyli. Ludziom odrywało ręce i nogi. Ukraińcy nie pozostają dłużni. W okupowanej Nowej Kachowce w obwodzie chersońskim płoną zakłady przemysłowe, w których mieścił się sztab rosyjskich wojsk. Most i przeprawa przez rzekę Ingulec w okolicach Chersonia są pod naszą kontrolą ogniową. Nie działają. Rosja wysłała na wojnę prawie 160 tys. żołnierzy i jeszcze planuje zmobilizować 90 tys. Zasoby rakietowe armii Putina skurczyły się do 45% w porównaniu do tych sprzed inwazji. A Ukraińcy zamierzają walczyć do samego końca. Będę ratownikiem aż do naszego zwycięstwa. Uspokoję się, gdy będę mógł jechać do Mariupola, w którym zawiśnie ukraińska flaga. Na Ukrainie od początku wojny zarejestrowano już prawie 45 tys. rosyjskich zbrodni wojennych. Jednym z podejrzanych jest lojalny wobec Moskwy przywódca Czeczenii Ramzan Kadyrow. W lutym i marcu Kadyrow osobiście kierował opracowywaniem i planowaniem niektórych operacji wojskowych. Putin będzie zabijał, dopóki go nie powstrzymamy. Ludzie muszą zrozumieć, że to nie kwestia Rosji i Ukrainy. To nie kwestia Czeczenii i Rosji. To kwestia świata i Rosjan. Rosja to stan umysłu. Potwierdzają to szokujące słowa rosyjskiego najemnika. My żyjemy, on jest już martwy. Pozwólmy mu spłonąć w piekle. Igor Manguszew wystąpił na scenie z ludzką czaszką, twierdząc, że to kości ukraińskiego żołnierza z Azowstalu, który bronił się w okupowanym Mariupolu. Jest wstępna zgoda dla zawieszenia porozumienia wizowego z Rosją - donoszą brytyjskie media. Według dziennikarzy w najbliższym tygodniu ministrowie spraw zagranicznych UE mają udzielić politycznego poparcia dla wizowych sankcji. Do takiego kroku namawiają od kilku tygodni kraje naszego regionu, głównie kraje bałtyckie i Finlandia, przez które wjeżdża większość turystów z Rosji. Przejście graniczne w Estonii. Niemal 1/3 Rosjan wjeżdżających do UE podróżuje właśnie przez ten kraj. Od kilku tygodni władze w Tallinie apelują o zawieszenie porozumienia wizowego i zamknięcie granic dla rosyjskich turystów. Kiedy ci ludzie jadą zobaczyć Bramę Brandenburską, Ukraińcy giną od rosyjskich bomb, które Kreml kupuje za pieniądze z podatków rosyjskich turystów. Sprzeciw wobec wizowych sankcji zgłosiły Niemcy i Francja. Jednak w obliczu dyplomatycznej presji miało dojść do przełomu. Jako pierwszy krok ministrowie spraw zagranicznych planują udzielić politycznego poparcia dla zawieszenia umowy o ułatwieniach wizowych między UE a Rosją w czasie dwudniowego spotkania w Pradze, które rozpoczyna się we wtorek - poinformowało "Financial Times" trzech urzędników zaangażowanych w rozmowy. Jak wskazują eksperci, obok kwestii moralności jest jeszcze bezpieczeństwo wewnętrzne. W ostatnich miesiącach w Europie dochodziło do incydentów, w które mieli być zamieszani oficerowie rosyjskich służb, głównie GRU, większość udawała właśnie turystów. Rosyjska obecność w krajach Zachodu, w Polsce jest czynnikiem ryzyka. Wiemy, że Rosja jest krajem autorytarnym, gdzie służby specjalne są w stanie przymusić wszystkich do wykonywania odpowiednich zleceń. Rosnące rosyjskie zagrożenie wymusza na krajach głównie wschodniej flanki NATO mobilizację na wszystkich szczeblach. W Polsce obok rekordowych kontraktów na zakup nowoczesnego sprzętu trwa kampania naboru do dobrowolnej zasadniczej służby wojskowej. p Dzięki silnemu Wojsku Polskiemu Polska jest bezpieczna. To jest właśnie przesłanie, zasadnicze przesłanie. W Nisku na Podkarpaciu szef MON przyjął przysięgę wojskową ponad 120 żołnierzy 18. Dywizji Zmechanizowanej. Do służby w polskiej armii zgłosiło się już ponad 13 tys. ochotników. Budujemy obronę kolektywną, pamiętając o tym, że my musimy dawać określony poziom bezpieczeństwa. Które już przekłada się na pomoc naszym sojusznikom. W najbliższy czwartek rusza polsko-czeska misja sił powietrznych na Słowacji, która oddaje swoje myśliwce Ukrainie. Nasze F-16 będą patrolować słowackie niebo co najmniej przez 1,5 roku. W dniu święta sił powietrznych nasi sojusznicy złożyli życzenia polskim pilotom wojskowym, służb policji, straży granicznej i pożarnej i pilotom cywilnym. W 1920 roku w bitwie pod Komarowem polscy kawalerzyści ocalili suwerenność państwa, stawiając czoła bolszewickiemu najeźdźcy. O tamtym wielkim zwycięstwie będzie przypominać pomnik Chwały Kawalerii i Artylerii Konnej. Na polach Wolicy Śniatyckiej pojawił się długo wyczekiwany pomnik Chwały Kawalerii i Artylerii Konnej. Monument to symbol wielkiego zwycięstwa nad Sowietami. Pod Komarowem to była bitwa decydująca dla obrony tego wszystkiego, co w sierpniu udało się uzyskać, czyli obrony Warszawy. Polscy kawalerzyści na przedpolach Zamościa pokonali armię konną Budionnego mimo przewagi liczebnej wroga. Bitwa zmusiła bolszewików do wycofania się aż na Wołyń. Jednocześnie było to ostatnie starcie kawaleryjskie na tak ogromną skalę XX wieku. Jesteśmy spadkobiercami tego wspaniałego zwycięstwa, które symbolizują husarskie skrzydła i ten doskonały pomnik. Pomnik jest spełnieniem woli kawalerzystów, którzy już w 1936 roku utworzyli komitet budowy. Wtedy realizację planów przerwała II wojna światowa, a potem komunistyczny reżim. Pomnik to jest spełnienie testamentu kawalerzystów II Rzeczypospolitej, tych, którzy walczyli za Polskę w XX roku. "Wydarzenia sprzed 102 lat są ważnym elementem naszej historii, a odpowiedzią na współczesne zagrożenia jest wzmacnianie polskiej armii" - podkreślał minister obrony narodowej. Nie dopuścimy do tego, żeby chociażby skrawek polskiej ziemi był okupowany przez Rosję. Chcemy i potrafimy bronić naszej ojczyzny. Autorami bryły pomnika Chwały Kawalerii i Artylerii Konnej są Tomasz Dudek i Konrad Głuchowski, a rzeźb kawalerzystów: Tomasz Radziewicz i Artur Wochniak. Przełom sierpnia i września to czas, kiedy na wsi kończą się żniwa. To także czas, w którym rolnicy dziękują za plony. Dlatego w niemal całej Polsce organizowane są tradycyjne dożynki. Żniwa na ostatniej prostej. I choć wielu rolników musiało walczyć z suszą, to na tegoroczne plony nie narzekają. Zbieraliśmy zboże, zboża było dosyć dużo, tak że wydaje mi się, że rolnicy sobie poradzili. Jest więc za co dziękować podczas dożynek. Dziękuję, przede wszystkim patrząc na te piękne wieńce i za te plony, które są za mną, za ten codzienny trud, za ciężką pracę. A ta nie kończy się wraz ze żniwami. Trwa cały rok. Codzienność jest taka, że wcześnie rano wstajemy, zaczynamy dzień od pracy w gospodarstwie. Moim obowiązkiem jest dojenie krów i oporządzenie cielaków. Ale dziś jest czas na świętowanie. Nieodłącznym elementem dożynek są wieńce żniwne. Wiłyśmy ten wieniec już od czerwca, zbierałyśmy kłosy. Później my to wyklejałyśmy, suszyłyśmy. W ten sposób rolnicy dziękują za plony. Ale podziękowania należą się także im samym. Kłaniamy się nisko wszystkim polskim rolnikom za to, że państwo gwarantujecie nasze bezpieczeństwo żywnościowe. Oby plony w kolejnych latach były tak samo dobre albo jeszcze lepsze. Oglądają państwo Wiadomości. Zobaczmy, co jeszcze przed nami. Polacy w drodze po mistrzostwo świata. Nasi siatkarze zmierzą się z Meksykiem. Kolejny krok w wielkim powrocie człowieka na Księżyc. Sejm zajmie się w nadchodzącym tygodniu ustawą o kolejnych dodatkach do ogrzewania domów. Wsparciem będą objęci także ogrzewający innymi paliwami niż węgiel. To kolejna odpowiedź rządu na światowy kryzys energetyczny. Dla Francuzów to obowiązkowa pozycja w menu - bagietka. Wraz z początkiem nowego roku szkolnego będzie to droższa przyjemność. Piekarze nad Sekwaną przygotowują się do podwyżek cen, bo uderza w nich kryzys energetyczny. Energia elektryczna wzrosła o 50% od początku roku. To dla nas ogromne koszty. Rosnące ceny energii, które przekładają się na ceny innych produktów, to problem wielu krajów. Problem, który narasta, im bliżej do zimy. W Wielkiej Brytanii od października szykuje się kolejna ogromna podwyżka cen energii. W brytyjskich mediach już pojawiają się relacje ludzi, którzy ze łzami w oczach mówią, że nie udźwigną wyższych rachunków. Naprawdę każdego dnia boję się o to, z czego będę żyć. Nie sądziłam, że w tym wieku będę się martwiła o takie rzeczy. W Polsce nie musimy martwić się o dostępność energii, bo magazyny gazu są już pełne, a składy węgla powoli zapełniają się. Polska jest także eksporterem żywności, więc mimo że na świecie brakuje gazu do produkcji nawozów rolniczych, w Polsce nie ma obaw o brak żywności. Możemy być pewni, że żywności nam nie zabraknie, ale wielkie wyzwanie przed światem, bo bezpieczeństwo żywnościowe świata już nie jest takie pewne, jak to było jeszcze przed wojną. Dziś jedynie 2 państwa mogłyby wpłynąć na ceny surowców: Niemcy i Rosja. Niemcy, które przez lata uzależniały politykę klimatyczną Unii od energii ze Wschodu, nie chcą zgodzić się na zmiany lub zawieszenie unijnego systemu handlu prawami do emisji CO2. To parapodatek, który dziś podbija i tak wysokie ceny energii, a na wzroście kosztów uprawnień zarabiają spekulanci. Na wiosnę tego roku uprawnienia były po 20 czy 18 euro, a teraz są po 80, więc jest czysty zysk, biznes kwitnie, ludzie cierpią, a Unia przygląda się biernie tej sytuacji. Drugim krajem, który ma wpływ na to, co dzieje się na rynku energii, jest zbrodnicza Rosja. Moskwa robi jednak wszystko, aby eskalować kryzys energetyczny, a nie go wygaszać. Jak zauważyli w pobliżu granicy Finowie, rosyjski gaz, który mógłby trafić na rynek, jest przez Rosjan wypalany. Przepalają gaz o równowartości tysiąca euro na godzinę. Robią to od dawna, więc to spore kwoty. Dla tak dużego producenta gazu to nie muszą być wielkie straty, ale dla zwykłych ludzie to ogromne pieniądze. Tymczasem resort klimatu zapowiada na wrzesień kolejne rozwiązania, które mają nieco złagodzić skutki kryzysu energetycznego. Teraz sondaż, z którego wynika, że zdecydowana większość Polaków chce wyciagnięcia konsekwencji wobec polityków podających fałszywe informacje w sprawie śniętych ryb w Odrze. Tuż po tym, jak w rzece pojawiły się martwe ryby, przedstawiciele opozycji twierdzili, że woda została zatruta rtęcią. Winą obarczyli instytucje państwa polskiego. Kłamstwa powinny być karane. Zwłaszcza jeśli padają z ust polityków. Tak uważa 83% Polaków zapytanych przez pracownię Social Changes. Sondaż na zamówienie portalu wpolityce.pl przeprowadzono po tym, jak politycy opozycji rozpowszechniali fałszywe informacje o przyczynach zanieczyszczenia Odry i śniętych rybach w rzece. Informacje fałszywe - to się należy jakaś kara. Rozpowszechnianie fałszywych informacji nosi pewne znamiona wojny hybrydowej. Jeżeli nie było badań porządnych zrobionych i nie wiadomo, co w tej wodzie jest, to po co rozprzestrzeniać niewiarygodne informacje? Politycy opozycji od początku wykorzystują sytuację na Odrze do bezpardonowej politycznej gry. Axel Vogel powiedział mi w bezpośredniej rozmowie, że mają wyniki badań, a stężenie rtęci jest tak wysokie, że skala tego nie ogarnia. Chcą zatruć umysły. Nie tylko wodę, nie tylko powietrze, ale też umysły. Rtęci w Odrze nie wykryto. Przyczyny katastrofy są nadal badane, a rząd zaproponował poszkodowanym firmom 200 mln zł wsparcia. Projektem ustawy na dodatkowym posiedzeniu 2 września zajmie się Sejm. Pomoc trafi do 68 tys. osób pracowników i przedsiębiorców działających na terenie 34 nadodrzańskich powiatów. Ściek fake newsów płynie jednak nadal. Artykuł sugerujący, że sytuacja na Odrze może mieć związek z pojawieniem się w marcu śniętych ryb w Kanale Gliwickim, opublikował portal Onet. Powołał się przy tym na wyjęty z kontekstu fragment tajnej notatki Wód Polskich. Kontrola Wojewódzkiego Inspektoratu Ochrony Środowiska przeprowadzona w Bumarze 28 lipca nie wykazała jednak żadnych nieprawidłowości. Wyniki tych badań wskazywały, że nie doszło do naruszenia warunków, które są zapisane w pozwoleniu wodnoprawnym. Kiedy jednak w marcu w Kanale Gliwickim pojawiły się śnięte ryby, ani miasto Gliwice, ani użytkujące kanał Śląskie Centrum Logistyki nie poinformowało o tym Wojewódzkiego Centrum Zarządzania Kryzysowego. Śląskie Centrum Logistyki to spółka, gdzie 20% udziałów ma niemiecka DB Cargo, a miasto Gliwice - 77%. Członkiem rady nadzorczej jest prezydent Wrocławia Jacek Sutryk z rekomendacji Koalicji Obywatelskiej. Jeżeliby się okazało, że duży wpływ na katastrofę miały zanieczyszczenia Kanału Gliwickiego, to odpowiedzialność za katastrofę muszą wziąć na siebie samorządy powiązane z PO i kapitał niemiecki. Dziś mijają 3 lata od awarii kolektora oczyszczalni ścieków Czajka w Warszawie zarządzanej przez PO. Do Wisły wypłynęło wtedy ponad 14 mln m3 ścieków, w tym ponad 800 ton azotu, i 84 tony fosforu. Awaria Czajki była największą tego typu katastrofą ekologiczną w Europie. Apele o konsekwencje wobec odpowiedzialnych pozostały wtedy bez odpowiedzi. Brak wiarygodności liderowi PO coraz częściej wytykają nie tylko komentatorzy, ale także wyborcy. PO zmaga się z kryzysem politycznym i wizerunkowym. Szczególnie w ostatnich dniach we znaki dał się brak odpowiedzialności i to nie tylko tej politycznej. Brak politycznej wiarygodności to bez wątpienia problem Donalda Tuska. Abstrakcyjna generalnie sytuacja, że mówi, że kandyduje, nie chce, ale musi, to raczej chyba nie powinien, prawda? Skoro nie ma ochoty, to czemu musi w to brnąć na siłę, raczej bym tego nie poparła. Takie reakcje Polaków wywołało to nagranie. Oszukiwanie siebie, ludzi i ogólnie wszystkich. Jeśli czuje do czegoś niechęć, to nie może być praca później efektywna według mnie. Trudno nie mówić o hipokryzji, kiedy Donald Tusk na wiecach składa kolejne wyborcze obietnice, a gdy nie wie, że jest nagrywany, przyznaje wprost, że nie chce kandydować do polskiego parlamentu, ale robi to, bo musi. Donald Tusk przyznał, że oszukuje Polaków, że jego motywacją nie jest chęć naprawy kraju, miłość do Polski, szacunek dla polskiego parlamentu, tylko jakiś przymus zewnętrzny. Komentatorzy wskazują na Berlin i Brukselę. Niemiecka przewodnicząca Komisji Europejskiej publicznie nie ukrywa, na co liczy po powrocie Donalda Tuska do Polski, a szef PO w tym samym tonie obiecuje. Nie mówię "do widzenia", napiszę nową rolę, jak tylko wygram wybory w Polsce, zrobię to również dla was. Donald Tusk zachowuje się jak przyszły gubernator kraju kolonialnego, no musi wykonać tę robotę. Musi zarządzać tym okropnym krajem, okropnymi Polakami, no bo takie dostał zalecenie i musi misję wykonać. Niemcy są także partnerami Campusu Polska, inicjatywy wiceprzewodniczącego PO Rafała Trzaskowskiego. Eksperci nie mają wątpliwości. Opozycja chce powrotu do władzy za wszelką cenę, nawet kosztem polskiej suwerenności. Tutaj mamy do czynienia z tą totalnością. Tusk jej nie odwołał. Schetyna ją ogłosił, Budka ją kontynuował, a Tusk ją tylko wzmocnił. Prominentni politycy PO prześcigają się nie tylko w braku politycznej odpowiedzialności. Grzegorz Schetyna stracił wczoraj prawo jazdy. Były szef PO pędził w terenie zabudowanym ponad 120 km/h. Kilka miesięcy wcześniej także Donald Tusk stracił prawo jazdy, pędząc przez wieś ponad 100 km/h. Kryzys wizerunkowy Platformy pogłębiają także kolejne wątki afery, w której warszawscy urzędnicy mieli udzielać dotacji podejrzanemu o pedofilię Robertowi K. Tu na zdjęciach z prominentnymi politykami PO. To jest człowiek, który dobrze się z nimi znał, którego oni też wspierali nieformalnie, można powiedzieć, że to był taki człowiek Platformy tutaj. Obecnie podejrzany o pedofilię mężczyzna przebywa w areszcie. Roztańczona ekipa Wakacyjnej Trasy Dwójki, przemierzywszy Polskę wzdłuż i wszerz, szykuje wystrzałowy finał. Ostatni z cyklu hucznych koncertów TVP2 odbędzie się w sopockiej Operze Leśnej. Na miejscu - Adrian Borecki. Jakie hity usłyszymy? To będzie długa noc w Sopocie. Będzie o tym przekonywać Helena Vondarćkova. Także Andrzej Rosiewicz. Musi być też król disco polo - Zenek Martyniuk. Będziemy bawić się z zespołem Classic czy Mają Hyży. Łącznie ponad dwie godziny najlepszych hitów. Wielki finału "Wakacyjnej trasy Dwójki" o 20.00. Przeszło 120 artystów, blisko 300 hitów. Wakacyjna Trasa Dwójki to najlepszy show w Europie. Nie ma wątpliwości, to najlepsi tancerze, najlepsza choreografia, superzespoły, świetne piosenki. 8 miast, 8 koncertów, ponad 5 tys. przejechanych kilometrów. Wakacyjna Trasa Dwójki jest najlepsza. Nie ma drugiej takiej. Jest the best. Jest supermuzyka, świetna atmosfera, a także miłe towarzystwo. Dobrze, że TVP organizuje tego typu koncerty. Ale to już było... Największe polskie i zagraniczne gwiazdy. Lato, muzyka, zabawa. To jest coś fantastycznego, że możemy ludziom dać radość. Wakacyjna Trasa Dwójki przyciągała tego lata tłumy przed scenę. Byłem w Stalowej Woli, byłem w Augustowie. Teraz jestem w Sopocie i świetne się bawię. I miliony przed telewizory. Tego typu koncerty pokazują wspólnotę narodową. Wszyscy! Everybody together. Dziś w Sopocie wielki finał Wakacyjnej Trasy Dwójki. Wystąpią m.in. Zenon Martyniuk, Helena Vondrackova, Uniting Nations, Maja Hyży. Koniecznie włączcie Dwójkę o 20.00. Wielki finał Wakacyjnej Trasy Dwójki. Będzie się działo, będzie wesoło, muzycznie. Bawcie się razem z nami. To ostatni weekend wakacji. W całym kraju organizowane są pikniki, zawody sportowe czy po prostu aktywność na łonie natury. Pewne jest to, że na nudę narzekać nie można, szczególnie wtedy, kiedy pogoda sprzyja. Wakacje dobiegają końca. To już ostatnie chwile wspaniałej słonecznej pogody. Korzystają z niej turyści zarówno w górach... Uwielbiam góry. Zawsze w górach. Co roku prawie jesteśmy choćby na parę dni, ale zawsze jesteśmy w górach. ...jak i nad morzem. Trochę się opalaliśmy, kopaliśmy zamki w piasku, jakieś lody, atrakcje. Dużo ludzi, ale nie przeszkadza nam to, tak że wypoczywamy. Podobnie jak wczasowicze na Mazurach. Ostatnie dni wakacji. Jesteśmy zadowoleni. Jesteśmy pierwszy raz tutaj, ale jest fajnie. Zrelaksować mogli się także ci, którzy podziwiali zmagania uczestników Florystycznych Mistrzostw Europy w Katowicach, jednego z najważniejszych tego typu wydarzeń na świecie. Przepiękne rzeczy, przepiękne prace, aranżacje florystyczne, pokazy prowadzone przez znakomitych florystów. Ostatni wakacyjny weekend to dla wielu czas powrotów z letniego wypoczynku. Nad bezpieczeństwem na drogach czuwają policyjne patrole. Z uwagi na wzmożony ruch warto zachować szczególną ostrożność. Pamiętać o regularnych postojach, mniej więcej co 2,5 godziny zaleca się postój, 20 minut odpoczynku dla kierowcy, upał też nie będzie pomagał w koncentracji kierowcy, warto mieć sprawną klimatyzację. Koniec sierpnia to też ostatni dzwonek, żeby wykorzystać bon turystyczny. Jego ważność upływa 30 września. Warto się pospieszyć, aktywować bon turystyczny, jeśli tego nie zrobiliśmy. I cieszyć się przebogatą turystyczno-kulturalną ofertą naszego kraju. Już za niewiele ponad pół godziny nasi siatkarze rozegrają drugi mecz na mistrzostwach świata w siatkówce. Po pewnej wygranej z Bułgarią ich rywalem w katowickim Spodku będzie reprezentacja Meksyku. To spotkanie na miejscu będzie oglądał Mateusz Nowak. Czy dziś możemy liczyć na kolejne zwycięstwo Biało-Czerwonych? Jak najbardziej. Pamiętamy, jak w piątek Polacy rozbili Bułgarów. W 1. secie wygrali do 12 punktów. Nasze notowania są wyższe. Każdy scenariusz inny niż zwycięstwo Polaków 3:0 będzie zaskoczeniem. USA będą jednym z głównych naszych rywali do tytułu. Na transmisję meczu Polska - Meksyk zapraszamy od 20:10 do Jedynki. Już tylko godziny dzielą nas od startu misji Artemis 1, czyli prologu powrotu człowieka na Księżyc po dokładnie 50 latach. Na przylądku Canaveral trwa wielkie odliczanie i trzymanie kciuków za pogodę. Choć Artemis 1 to misja bezzałogowa, wszystko odbywa się tak, jakby statkiem Orion lecieli prawdziwi astronauci. Zostałem głównym łącznikiem astronautów z Centrum Kontroli Lotów dla misji Artemis 1. Ale też dla Artemis 2, czyli pierwszej księżycowej misji załogowej. Ja i mój zespół jesteśmy tu przy starcie i wracamy natychmiast do Houston. Powrót na Księżyc po pół wieku to dopiero początek drogi, która prowadzi przez budowę stacji kosmicznej na orbicie Srebrnego Globu, bazę na samej jego powierzchni, aż po lot załogowy. Księżyc dla nas będzie miejscem do testowania nowych technologii, nowych procedur, trenowania zespołu tego w kosmosie i tego na Ziemi. To da nam lepsze przygotowanie do lotu na Marsa. Artemis 1 to test wszystkich systemów. Statek Orion będzie dla astronautów domem. Jego najważniejsza część to moduł systemowy. Został zaprojektowany i zbudowany w Europie. Jeśli porównamy to do samochodu, to my budujemy silnik, NASA buduje samochód. W module systemowym znajdują się nie tylko zbiorniki paliwa, ale też zbiorniki tlenu i wody. Do Europejskiej Agencji Kosmicznej należą 22 kraje. Od 10 lat jednym z nich jest Polska. Nasi naukowcy będą pracować nad późniejszymi etapami programu Artemis, czyli tymi, które będą dotyczyły już nie tylko lotu, ale i eksploracji Księżyca. Rok temu Polska została przyjęta do rodziny krajów biorących udział w powrocie ludzi na Księżyc. Ale nasi naukowcy cenieni są na świecie już od dawna. Wasz kraj ma wiele do zaoferowania i bardzo bym chciał, żeby Polska mogła realizować swoje kosmiczne marzenia dzięki Europejskiej Agencji Kosmicznej. Te marzenia mogą spełnić się już wkrótce dzięki najważniejszemu człowiekowi Amerykańskiej Agencji Kosmicznej. Kocham Polskę. I wybieram się tam niedługo. Bardzo się cieszę na spotkania z przedstawicielami polskiego rządu. Wcześniej, bo już jutro o 14.33 polskiego czasu, jeśli pogoda pozwoli, zobaczymy start najpotężniejszej rakiety świata. Na "Gościa Wiadomości" z napisami zapraszamy do kanału TVP Info. 