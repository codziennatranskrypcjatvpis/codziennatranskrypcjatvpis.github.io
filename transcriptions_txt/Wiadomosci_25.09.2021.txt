Komu zależy na zamknięciu Kopalni w Turowie ? Słoneczko dopisuje pogoda też. Świeże powietrze, teraz można chodzić zbierać grzyby, Straż Graniczna udaremniła kolejne próby nielegalnego przekraczania polskiej granicy. Od początku września już ponad 5 tysięcy osób próbowało przedostać się do naszego kraju. Polska odpowiada silnie i zdecydowanie, co nie podoba się części polityków opozycji. Od początku września nielegalni imigranci próbowali już ponad 5 tysięcy razy przekroczyć granicę polsko-białoruską. Tylko wczoraj Straż Graniczna wspierana przez żołnierzy odparła prawie 350 takich hybrydowych ataków. Możemy powiedzieć z cała pewnością, że mamy do czynienia z wojną hybrydową. O ile wcześniej to były pojedyncze przypadki, teraz to rzeczywiście zaplanowana akcja przerzutu uchodźców. Jak ustalił niemiecki dziennik Bild, podróż z Iraku, Syrii, Libanu, Turcji, Iranu czy Jordanii: wiza, bilet lotniczy i rezerwacja hotelu na miesiąc na Białorusi kosztuje ok. 3 tysięcy dolarów. Z Mińska migranci przerzucani są do Polski. Nie są zainteresowani tym, żeby przebywać w Polsce, oni są zainteresowani tym, żeby przez Polskę dostać się do innych krajów Zachodu, przede wszystkim do Niemiec. Polska broniąc wschodniej granicy, zapewnia bezpieczeństwo całej UE. Nie ma co do tego wątpliwości, że wykonujemy dobrze swoje zadanie, ogromnie jestem wdzięczny naszym służbom granicznym i wojsku, że strzegą polskiej granicy i robią to w sposób odpowiedzialny. Ministrowie spraw wewnętrznych Polski i Litwy na zakończonym wczoraj spotkaniu Komisji Międzyrządowej ds. Współpracy Transgranicznej ustalili, że oba państwa będą konsekwentnie dążyć do tego, by UE wsparła finansowo budowę ogrodzenia na granicy. To najważniejsze dla Brukseli i także dla zachodniej polityki, bowiem teraz w Berlinie wybory, a kwestia migrantów była największą pomyłką w całej historii kanclerz Angeli Merkel. Polityka otwartych granic, którą wtedy forsowała, doprowadziła do takich tragedii jak ta w Berlinie, Brukseli czy Nicei, gdzie krwawe ataki przeprowadzili terroryści, którzy do Europy dotarli z falą uchodźców. Ok. 10% uchodźców z krajów islamskich to osoby o bardzo radykalnych poglądach, nawet do 20% sprzyja działalności paraterrorystycznej czy wprost terrorystycznej radykalnych islamistów. Ale politycy opozycji bagatelizują to zagrożenie. Konsekwentnie krytykują też inwestycje wzmacniające polską armię. Takie jak zakup 250 amerykańskich czołgów Ambrams z najnowocześniejszym wyposażeniem. Kogo mają odstraszyć te abramsy? Czyżby ktoś kwestionował naszą granicę na wschodzie? Bez wątpienia teza Tuska, że Polska nie potrzebuje silnej armii, bo nam z Rosji nic nie zagraża, od początku była nieprawdziwa, ale ona jest dalej realizowana. Bez wątpienia teza Tuska, że Polska nie potrzebuje silnej armii, bo nam z Rosji nic nie zagraża, od początku była nieprawdziwa, ale ona jest dalej realizowana. Tusk uważa, że słaba Polska to jest jego ważny cel polityczny, bo odpowiada to i interesom Berlina i Moskwy, którzy chcą mieć tutaj wpływy. Politycy opozycji nie dostrzegają zagrożenia, jakie dla naszego bezpieczeństwa stwarza białoruski reżim. Który już od pół roku więzi przedstawicieli Związku Polaków na Białorusi. Andżelice Borys i Andrzejowi Poczobutowi grozi nawet kilkanaście lat łagrów. Od wczoraj seniorzy powyżej 50. r. ż. oraz medycy mogą rejestrować się na trzecią dawkę szczepienia przeciw COVID-19. Tę możliwość mają także osoby, które cierpią na niedobory odporności. Zapisywać można się poprzez infolinię, internetowo czy bezpośrednio w punktach szczepień. Przypominającą dawkę można przyjąć co najmniej 6 miesięcy po pełnym zaszczepieniu. W Polsce w ciągu ostatniej doby zarejestrowano 917 nowych i potwierdzonych przypadków zakażenia koronawirusem. Z powodu COVID-19 zmarło 7 osób, natomiast z powodu współistnienia COVID-19 z innymi schorzeniami zmarło 13 osób. W Niemczech jutro wybory do Bundestagu. W praktyce już trwają, bo wyjątkowo dużo osób u naszych zachodnich sąsiadów decyduje, głosując korespondencyjnie, za pośrednictwem poczty. W Berlinie jest Maksymilian Maszenda. Wiadomo, że po 16 latach kanclerz Angela Merkel wraz z utworzeniem nowego rządu odejdzie ze stanowiska, ale czy władzę jest w stanie utrzymać niemiecka chadecja CDU i CSU? Co mówią sondaże? Sondaże od kilku tygodni wskazują zdecydowanie na zwycięstwo socjaldemokratów SPD. To jednak wciąż nie jest pewne. Ostatnie badania przed wyborami wskazują na przewagę SPD nad CDU, ale to zaledwie 3 punkty procentowe. Jutro poznamy zwycięzcę wyborów, ale niekoniecznie poznamy nowy gabinet. O tym zdecydują rozmowy koalicyjne. Wariantów jest bardzo dużo. To będzie początek nowej ery w Niemczech. 3 mln młodych wyborców, którzy zagłosują po raz pierwszy, nie pamięta czasów sprzed rządów kanclerz Angeli Merkel. W ostatnich latach jej rządów pojawiły się duże problemy, zwłaszcza w kwestiach sprawiedliwości społecznej. Hamowano też kwestie ochrony klimatu. Możemy spodziewać się radykalnie innego obrazu kanclerza. Myślę, że będzie to zaskakujące, zwłaszcza dla tych, którzy znali tylko Merkel. Kampania w Niemczech koncentrowała się na kwestiach gospodarki, migracji i koronakryzysie, ale ogromne emocje wzbudzało od początku pytanie o to, kto zostanie nowym kanclerzem. Angela Merkel chciała stabilizacji, ale można nawet powiedzieć, że przechodziła od jednego kryzysu do następnego. Merkel zastąpi albo kandydat socjaldemokratów Olaf Scholz, wicekanclerz i minister finansów w obecnym koalicyjnym rządzie CDU z SPD... Potrzebujemy nowego początku dla Niemiec, potrzebujemy zmiany i chcemy rządu kierowanego przez SPD. ...albo Armin Laschet, przewodniczący CDU - partii, która przez lata z Angelą Merkel na czele czterokrotnie wygrywała wybory. Razem raz jeszcze prosimy o wasze zaufanie i proszę o umożliwienie mi zostania kolejnym kanclerzem. W ostatnich dniach odchodząca kanclerz mocno zaangażowała się w kampanię wyborczą CDU/CSU, by pomóc Arminowi Laschetowi odrabiać wizerunkowe i sondażowe straty. Za kampanię i wpadki był krytykowany nawet przez własne zaplecze polityczne. Aby Niemcy pozostały stabilne, Armin Laschet musi zostać kanclerzem i Unia Chrześcijańsko-Demokratyczna musi być najsilniejszą partią. Ale w sondażach prowadzi SPD, przed sojuszem CDU/CSU, bez szans na wygraną zdają się już być Zieloni, dalej w sondażach są jeszcze liberałowie, prawica, czyli AfD, a także skrajna lewica, czyli Die Linke. Kluczowe pytanie brzmi: co zrobią wyborcy, którzy w 2017 r. głosowali na CDU/CSU, ale tym razem nie chcą z powodu Lascheta - czy ostatecznie dadzą się przekonać. Niezależnie od tego, które ugrupowanie wygra, do utworzenia rządu niemal na pewno potrzebna będzie koalicja. Po wyborach we wrześniu 2017 roku negocjację były długie i burzliwe, a nowy rząd udało się wyłonić dopiero w marcu następnego roku. Już po raz drugi rodziny Polaków, którzy zginęli w czasie wojny za pomoc Żydom, spotkały się w Warszawie. Dzięki projektowi "Zawołani po imieniu' Instytutu Pileckiego dowiadujemy się, jak ciężki los czekał bohaterów, którzy kierowali się chrześcijańskim odruchem serca i jak trudne życie spotkało ich bliskich. Na oczach 4-letniej Cecylii, czwórki jej rodzeństwa i żony Niemcy zakatowali Hieronima Skłodowskiego, który w gospodarstwie ukrywał Żydów. Dzięki projektowi "Zawołani po imieniu" możemy nie tylko spojrzeć mu w oczy, ale także poznać historię jego rodziny. Myśmy wylądowali w więzieniu - cała rodzina. Babcia nie mogła jechać, bo była chora, więc Niemcy powiedzieli, że się zaopiekują, więc zastrzelili ją. Za pomoc Żydom Niemcy mścili się na całej rodzinie. Dziś potomkowie bohaterów uczestniczyli w II zjeździe rodzin "Zawołanych po imieniu". Przez długi czas byli zapomniani i dzięki projektowi "Zawołani po imieniu" udaje nam się te historie przywracać. W miejscach, gdzie dochodziło do niemieckich zbrodni, powstają pomniki, takie jak ten w Paulinowie, gdzie w 1943 roku Niemcy zamordowali 11 Polaków ukrywających Żydów. Wśród nich był Stanisław Piwko. Dziadek miał 30 lat, jak został rozstrzelany. Zginął za tę kromkę chleba. To wywołuje u nas takie wielkie, wielkie emocje. Te uczucia były przekazywane z pokolenia na pokolenie. Rodziny pomordowanych były naznaczone w czasie wojny, po jej zakończeniu nadal nie mówiły głośno, o tym co się stało. Myślimy o tej historii współczesnej, o dekadach zaniedbań, o dekadach dźwigania tego trudnego doświadczenia w osamotnieniu. Gdy 2 lata temu Cecylia Tomczyk pierwszy raz publicznie mówiła o tacie, głos uwiązł jej w gardle. No to powiedziałam tyle: "dziękuję bardzo" i się popłakałam, i odeszłam od mikrofonu. A teraz mówimy o tym. To zainteresowanie nami, to wyciągnięcie tych spraw to dla nas jest, że myśmy się otworzyli. Pękła tama, dzięki czemu wszyscy możemy odkrywać prawdziwą historię. Tych, którzy zaryzykowali życie, by pomóc swoim żydowskim sąsiadom. Do Instytutu Pileckiego wciąż zgłaszają się kolejni świadkowie. Czekamy na te historie i bardzo nam zależy, aby one do nas docierały, abyście się państwo z nami podzielili tą opowieścią. Wśród Sprawiedliwych wśród Narodów Świata Polacy stanowią największą grupę - ponad 7 tys. W żadnym innym okupowanym państwie nie powstały instytucje, które systemowo ratowały Żydów z niemieckiego piekła. Oglądają państwo główne wydanie "Wiadomości". Zobaczmy, co jeszcze przed nami. Donald Tusk kompromituje władze PO. Sekrety tajemniczych podziemi pod Kamienną Górą w Lubaniu. Największa polska spółka gazowa przejmuje kolejne koncesje wydobywcze w Norwegii. PGNiG kupiło aktywa norweskiej spółki, której gaz wypełni powstający właśnie gazociąg Baltic Pipe. To kolejny krok na drodze do uniezależnienia się gazowego od Rosji. Gdy pod koniec przyszłego roku gazociąg Baltic Pipe będzie gotowy, do Polski trafi surowiec wydobywany ze złóż norweskich. Już teraz pozycję umacnia tam PGNiG. PGNiG kolejny raz pokazuje, że potrafi konkurować na rynku międzynarodowym. Polska gospodarka to w ostatnim czasie też te mniejsze inwestycje, jak tu w gminie Końskie, gdzie trwa modernizacja centrum. Chodniki już były stare, zapadały się, więc należało się. Już widać, że chodniki ładne powstają, będą ulice nowe, tak że świetnie. Zmieniają się Końskie i cała polska gospodarka. Z najnowszego raportu GUS wynika, że nasz kraj realnie zmniejsza dystans do innych unijnych gospodarek. Jak szacuje GUS, od 2010 roku PKB Polski zwiększył się realnie o 38%, podczas gdy PKB całej UE wzrósł o niespełna 15%. Widzimy, że Polska coraz lepiej wypada na tle innych krajów. Na wzrost poziomu życia w Polsce w ostatnich 5 latach miały wpływ głównie programy społeczne. Kolejne tego typu projekty rozwojowe znajdują się w Polskim Ładzie. Na etapie prac parlamentarnych pojawiła się propozycja wprowadzenia dodatkowej ulgi podatkowej dla rodzin z dziećmi. Rozważamy różne korekty dotyczące zostawienia jeszcze większych środków finansowych dla obywateli. Jedną z dyskusji, która się w tej chwili toczy, jest kwestia poprawki wspierającej polskie rodziny. I tak rodziny, w których jest co najmniej 4 dzieci, będą objęte zerowym PIT-em do kwoty 230 tys. zł rocznie. W efekcie w kieszeniach rodzin wychowujących 4 lub więcej dzieci zostanie 335 mln zł rocznie. Skorzysta w sumie ok. 110 tys. podatników. Ustawy Polskiego Ładu to też pieniądze na budowę dróg. W najbliższym czasie kolejne transze z rządowego funduszu rozwoju dróg. Już pierwsze transze zamknięte, to nawet 200 mld w skali kraju, czyli tyle, co kilka transz funduszu rozwoju dróg, za chwilę kolejne. Wkrótce więcej pieniędzy na inwestycje trafi do rolników. W najbliższych dniach resort rolnictwa ogłosi program wsparcia dla tych gospodarstw, które zdecydują się na uruchomienie ekologicznych form produkcji prądu. Rozwiązania, które chcemy wprowadzić, mają ułatwić rolnikom możliwość wprowadzenia gazowni czy rozwiązań fotowoltaicznych, nawet małych ferm wiatrowych w naszym kraju. Stawianie na takie ekologiczne inicjatywy to częsty postulat młodych wyborców. Zielona transformacja to jeden z tematów trwającego w Katowicach Forum Wspólnie dla Przyszłości. To jest niebywale duża wartość i pewna nowość, że polskie państwo, rząd, politycy, decydenci, pytają młodych ludzi o zdanie na jakiś temat. Co ciekawe, z sondażu IPSOS dla Gazety Wyborczej i Oko Press wynika, że PiS wysunęło się na prowadzenie wśród młodych wyborców w wieku 18-29 lat. Interesy Niemiec załatwiane rękami Brukseli. Przy wykorzystaniu unijnego bata, jakim stał się np. Trybunał Sprawiedliwości UE. To mocna i odważna teza, ale niestety mająca pokrycie w faktach. Jakich? O tym krok po kroku opowie państwu Marcin Tulicki. To jedyne źródło utrzymania dla tysięcy rodzin na Dolnym Śląsku. Kopalnia Turów. Której zamknięcia chce jedna z sędzi unijnego Trybunału Sprawiedliwości. No to wiadome, że Bogatynia znika stąd. Na pewno dużo by się zmieniło. By był płacz i zgrzytanie zębami. Zamknięcie kopalni to również potężne uderzenie w turowską elektrownię i polski system energetyczny. Celem może być ograniczenie polskiej suwerenności. Być może intencją było, żebyśmy tę energię kupowali w Niemczech, być może chodziło o to. Natomiast z pełną odpowiedzialnością mogę powiedzieć, że nie możemy sobie na to pozwolić. Wystarczy spojrzeć na mapę, żeby zrozumieć, jak absurdalne są zarzuty dotyczące rzekomej szkodliwości ekologicznej polskiej kopalni. Znacznie większe zakłady wydobywcze działają nieopodal Turowa w Czechach i Niemczech. Ale tylko polska kopalnia ma zostać zamknięta. By pozbawić Polskę tej kolejnej elektrowni i zmusić nas do kupowania od Niemiec głównie pochodzącego z rosyjskiego gazu prądu. Ale próba zmuszenia Polaków do kupowania prądu z Niemiec to tylko część politycznej układanki. My bardzo mocno postawiliśmy na budowanie pozycji Polski w przestrzeni międzynarodowej, Nie na zasadzie tego, że będą nas klepali po plecach, nie na zasadzie tego, że będziemy się podlizywali innym krajom i będziemy grzeczni jak pudelek, tylko na zasadzie takiej, że twardo realizujemy polskie interesy. To zdaniem ekspertów nie podoba się w Berlinie, który dotąd poprzez wpływy w unijnych instytucjach rządził w UE. Polska jest celem ataku, dlatego że po pierwsze się do tego nadaje, po drugie ma nielubiany konserwatywny rząd, a po trzecie przeszkadza zachodniej Europie, zwłaszcza Niemcom i Francji, w kontaktach z Rosją. A przecież kończony właśnie gazociąg Nord Stream 2 to projekt niemiecko-rosyjski. Projekt, który będzie służył do zarabiania pieniędzy. I którego ukończenie cały czas próbuje zablokować polski rząd. Nie brak opinii, że właśnie z tego wynika okazywane od lat silne wsparcie Niemców dla polityków polskiej opozycji. Kanclerz Merkel trzymała kciuki, żebym w Polsce ja miał silną pozycję. Komentatorzy zwracają uwagę, że powrót Donalda Tuska do polskiej polityki zbiegł się w czasie z ofensywą unijnych instytucji i TSUE przeciwko Polsce. Można odnieść wrażenie, że politycy opozycji płynnie weszli w tę niemiecką grę. Jeśli jest kara, to trzeba płacić. Musimy na pewno kopalnię wygaszać. Jest orzeczenie sądowe i rządzący muszą się do niego zastosować. My nie możemy sobie wybierać lepszych lub gorszych postanowień UE. Opozycja w całej tej sprawie zachowuje się jak polityczny idiota. I jest bardzo ważnym elementem wojny informacyjnej wymierzonej przeciwko Polsce, wojny gospodarczej. Zdaniem komentatorów celem tej politycznej ofensywy jest także uderzenie w Grupę Wyszehradzką, którą tworzą Polska, Czechy, Słowacja i Węgry. Niemcom po prostu bardzo by zależało, żeby rozbić Grupę Wyszehradzką. Nad każdym z krajów z tej grupy Niemcy mają ogromną przewagę ekonomiczną i polityczną. Inaczej rzecz się ma, gdyby ta grupa była jednością. Pytanie, czy opozycja będzie walczyć o władzę bez względu na koszty, jakie będą musieli zapłacić Polacy. Polska Grupa Energetyczna szacuje, że zamknięcie kopalni Turów spowodowałoby ponad 13 mld zł strat. Coraz większe problemy Donalda Tuska w PO. Szef PO coraz gorzej radzi sobie ze swoimi ludźmi. Dlatego zdaniem komentatorów były premier postanowił ośmieszyć Tomasza Siemoniaka i Borysa Budkę, jednak Tusk w ten sposób skompromitował także siebie. Donku, wiem, że masz kłopot ze swoimi ludźmi. Jestem po twojej stronie - nie powinni tak się zachować. Ale nie pozbywaj się ich. Już i tak sporo ludzi PO odeszło. Wiadomość od "teściowej" Donalda Tuska budzi coraz większe emocje. Wielu wskazuje, że obecny lider PO w ten sposób publicznie poniżył Tomasza Siemoniaka i Borysa Budkę. Moi drodzy, nie należy się załamywać. Próbowaliśmy skontaktować się z politykami Platformy, ale telefonu nie odebrali. Budka na SMS-a, czy czuje się upokorzony przez obecnego szefa partii, nie odpowiedział, a Tomasz Siemoniak nie chce udzielić komentarza. Wcześniej Siemoniak opublikował samokrytykę w Internecie. To zdaniem publicystów pokazuje, jak autorytarne są rządy Tuska w Platformie. Rządzi twardą ręką, rządzi bardzo mocno i zachowuje się jak dyktator w PO. To mimo wszystko już się podnoszą głosy, że to się nie podoba, zwłaszcza jeżeli chodzi o doły partyjne. Chłopaki więcej takich głupot nie zrobią. Pozdrawia serdecznie twoja stara doradczyni. No tak się podpisała. Wypowiedź Tuska stała się hitem Internetu i powodem do niewybrednych żartów. Co lidera PO nie stawia w dobrym świetle, szczególnie w kontekście tej wypowiedzi. Politycy też powinni pamiętać o tym, że jeśli zbyt łatwo i w zbyt taki oczywisty sposób stają się bohaterami memów, to znaczy, że coś nie gra. Coraz więcej jest także pytań o program PO. Na razie Tusk stosuje znaną od lat strategie straszenia PiS-em. Ja wiem, że tak jest, że PiS steruje w stronę wyjścia z UE. To zdanie Tusk powtarza jak mantrę, choć politycy PiS-u dawno zdementowali tę tezę. Tusk nie odciął się za to od słów Tomasz Grodzkiego, który zapowiedział, że po przejęciu władzy przez PO zlikwidowana zostanie większość szpitali. To będzie trudne, ale konieczne. W Polsce powinno być 130 około na 40 mln, a jest prawie 1000. Pytanie, czy taka oferta przekona wyborców? Tutaj nie ma miejsca na program i Donald Tusk specjalnie się z tym nie kryje. Donald Tusk proponuje jedną rzecz. Jeszcze głębsze podziały niż do tej pory i wojna, o czym świadczą jego decyzje. Zdaniem komentatorów polaryzacji służy także zapowiedź represji wobec katolików. Musimy was opiłować z pewnych przywilejów, dlatego że jeśli nie, to znowu podniesiecie głowy. Do sprawy w rozmowie z portalem TVP.info odniósł się abp Marek Jędraszewski. Chcą doprowadzić do takiej sytuacji, którą Jan Paweł II, będąc w 1991 roku w Lubaczowie, Publicyści zwracają także uwagę, że Donald Tusk upokorzył swoich współpracowników za to, że wzięli udział w imprezie urodzinowej jednego z dziennikarzy razem z politykami PiS-u. Nie jestem człowiekiem, który uważa, że wokół mnie powinni być sami święci ludzie. Sam nie jestem święty. A jednocześnie milczy w sprawie zarzutów korupcyjnych, jakie prokuratura chce postawić wpływowemu politykowi PO marszałkowi Senatu Tomaszowi Grodzkiemu. Po raz pierwszy od II wojny światowej odkrywcy weszli do podziemi pod Kamienną Górą w Lubaniu. Nie liczyli na skarby, ale to, co odkryli, też robi wrażenie. Poniemieckie sztolnie oficjalnie miały być schronem, ale ich przeznaczenie do dziś nie jest znane. Jesteśmy pierwszą ekipą telewizyjną, która dostała zgodę na wejście do podziemnej kapsuły czasu. Wygląda tutaj tak, jakby pracujący tu ludzie wyszli na chwilę na przerwę obiadową. Wykute w bazalcie sztolnie mają wymiary 3 na 3 metry. Widać tu szyny kolejowe, wózki górnicze, pozostały też elementy instalacji elektrycznej. Nie zachowały się dokumenty, ale historycy są pewni, że większość prac wykonywali tu jeńcy i więźniowie obozów koncentracyjnych. Większość umierała z przepracowania. Odkryliśmy nie tylko narzędzia pracy, ale kilka przedmiotów, może nie tyle osobistych, co związanych z ludźmi, którzy tu pracowali, m.in. naczynia, puszki po żywności. Eksploratorzy z Lubania na Dolnym Śląsku 2 miesiące temu zaczęli przebijać się do podziemnego kompleksu. Wcześniej w zbiórce publicznej zgromadzili na to pieniądze. Pomogli też wojskowi saperzy i górnicy, którzy przyjechali z ciężkim sprzętem. Trzeba będzie obudowę wzmacniającą postawić i wtedy będzie można dojść do sztolni numer 2. To dopiero początek odkrywania tuneli, które Niemcy bardzo dobrze zabezpieczyli, a wejścia do nich wysadzili. Obiekt został wykonany w inny sposób, niż to jest na tym szkicu niemieckim wcześniej odnalezionym w archiwum. Dalsze badania pokażą, jak plan ma się do rzeczywistości. Na razie odkryto 30% podziemi, odcinek ok. 350 m. Grupa pasjonatów z Lubania zamierza w całości odkryć tajemnice, które wciąż skrywają te podziemia. Jest to pierwszy znany mi obiekt, do którego faktycznie nikt nie zaglądał od momentu porzucenia go przez wycofujących się Niemców. Odkrywcy już zapowiedzieli, że w przyszłości podziemia będą atrakcja turystyczną Lubania. W kalendarzu już jesień, a w pogodzie ciągle mamy letnie temperatury. Nadchodzące dni według prognoz IMGW będą bardzo przyjemne. W niektórych miejscach Polski termometry wskażą nawet 24 stopnie Celsjusza. O szczegółach Jakub Wojtanowski. Ci, którzy ten weekend postanowili spędzić nad Bałtykiem... nie mają czego żałować. Bardzo fajnie! Możemy wypocząć, jest mniej ludzi. A możliwości również jesienią - mnóstwo. Spacerować, zażywać jodu, przebywać z dziećmi, z rodziną. Kto może, niech szuka noclegów. Taka pogoda zostanie z nami do środy. Na zachodzie kraju temperatura wzrośnie do 24 stopni Celsjusza, od zachodu pojawia się coraz więcej słońca, przegania te chmury, które cały czas zakrywają nam niebo. W górach również warunki, by wyruszyć w trasę, jak na zamówienie. Myśmy zawsze, od dziecka po górach chodzili. Teraz mamy już 50-letnią tradycję. Da się wyjechać, bo osobiście to sprawdzałem. Świetna kondycja przydała się i tu. W Bytowie finiszował ORLEN Lang Team Race. To takie "Tour de Pologne" dla amatorów. Staram się być coraz lepszy - dla samego siebie, dla zdrówka. Jest męka, ale na koniec taka radość! Niektórzy kochają dwa... inni wolą cztery kółka. Często te samochody mają jakieś wartości sentymentalne. Bo są to samochody po tacie, po dziadku. Zabytkowe cytryny zjechały do Bydgoszczy. Wśród nich ten, z '46 roku. Bardzo wygodnie się jeździ. A na koniec połączenie przyjemnego z pożytecznym. Trashmageddon to ekstremalne zawody w sprzątaniu lasu. Uczestnicy chodzą po wąwozie, w tunelach. Nawet się czołgają. Areną zmagań była szczecińska Puszcza Bukowa. Uczestnicy chodzą po wąwozie, w tunelach. Nawet się czołgają. Areną zmagań była szczecińska Puszcza Bukowa. Niestety nie brakuje w niej starych lodówek, opon czy foteli. Ja jestem cały mokry. No trzeba trochę w to energii włożyć. W tym roku zebrano w sumie ponad 4 tony śmieci. Proszę usiąść wygodnie przed telewizorami, bo weekend w Telewizji Polskiej będzie niezwykle wciągający. Już wczoraj zaserwowaliśmy sporą dawkę tanecznych emocji, a dziś moc muzyki w "The Voice of Poland", ulubione seriale, a także gala wręczenia nagród 46. Festiwalu Polskich Filmów Fabularnych w Gdyni. Trzy, dwa, jeden... Tego formatu nie trzeba przedstawiać. Szanowni państwo, serdecznie zapraszamy na 12. edycję "The Voice of Poland". Nowa trenerka, nowi prowadzący i nowe, nieodkryte jeszcze głosy. Właśnie! 12. edycja, a my wciąż odkrywamy prawdziwe muzyczne diamenty. Bądźcie z nami 20.00 TVP2 "The Voice of Poland", zapraszamy. Przedpremierowo możemy zdradzić, że dziś trenerzy ocenią Sylwię Grzeszczak, która debiutuje w tej edycji w roli trenera. Szybko się odnalazła, jest bardzo zdolną osobą. Myślę, że już może pomóc ludziom, którzy idą do niej. A nowych talentów wokalnych nie brakuje. Mogą się pokazać przede wszystkim szerszej publiczności. Tak jak w "Szansie na sukces". Bardzo fajny jest, bardzo ładnie pan Sierocki prowadzi, nie powiem. Doceniamy oczywiście prowadzącego, ale to oni powalczą o reprezentowanie Polski na Eurowizji Junior 2021. Finał dokładnie o 15.15 jutro w Dwójce. Także jutro zapraszamy państwa na nowe odcinki seriali "Tajemnice miasteczka" i "Wojenne dziewczyny". A tuż po nich o 21.15 w Jedynce "Rolnik szuka żony". Zapominam o różnych problemach i mam taką trochę rozrywkę. A to już filmowe atrakcje. Gala wręczenia nagród 46. Festiwalu Polskich Filmów Fabularnych w Gdyni. Już trwa na antenie TVP Kultura. W tym roku o Złote i Srebrne Lwy rywalizuje 16 filmów, w tym także koprodukcje TVP: "Ciotka Hitlera" w reż. Michała Rogalskiego, film Katarzyny Klimkiewcz o Kalinie Jędrusik "Bo we mnie jest seks", obraz Bartosza Blaschke "Sonata", "Lokatorka" Michała Otlowskiego czy "Przejście' Doroty Lamparskiej. Laureatów poznamy po 21.00. Na "Gościa Wiadomości" z napisami zapraszamy do kanału TVP Info. 