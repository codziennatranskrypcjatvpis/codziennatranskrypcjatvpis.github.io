UE wspiera Polskę. Sankcje wobec Białorusi będą zaostrzone. Na granicy - niespokojnie, przed służbami kolejna trudna noc. Dobry wieczór, Edyta Lewandowska, witam państwa i zapraszam na "Wiadomości". Oto co dziś w programie. Reżim Łukaszenki szykuje kolejny szturm na polską granicę. Spodziewamy się, że będzie próba siłowego forsowania granicy. NATO jest po to, żeby bronić sojuszników przed każdym zagrożeniem. Im szybciej, tym lepiej. Żeby szybciej były rozpatrywane wszelkie sprawy. Szybciej i prościej, czyli reforma sądów powszechnych. Sprawnie działające sądownictwo to warunek dobrze funkcjonującego, demokratycznego państwa. Ważny mecz Polaków, czyli wielkie piłkarskie emocje w TVP. Każdy zawodnik, który pojawi się na boisku, musi zagrać na 100%. Tłumy nielegalnych imigrantów - na zamkniętym przejściu granicznym z Białorusią w Kuźnicy. To tam reżim Aleksandra Łukaszenki sprowadził tysiące ludzi. W każdej chwili może dojść do szturmu na polską granicę, ale nasi żołnierze i funkcjonariusze zapewniają, że nie zejdą z posterunków i powstrzymają atak. Tak wygląda zamknięte przejście graniczne z Białorusią w Kuźnicy. To będzie próba sił. Tłum nielegalnych imigrantów po jednej stronie, po drugiej - polska straż graniczna, policja i wojsko. Imigranci sterowani przez białoruskich żołnierzy przenieśli się z przygranicznego koczowiska właśnie tu. Gromadzą się po stronie białoruskiej. Te osoby koczowały przy granicy. Spodziewamy się, że będzie próba siłowego forsowania granicy. Na miejscu - 4 tys. funkcjonariuszy straży granicznej, 2 tys. policjantów, 15 tys. żołnierzy, a także sprzęt. Polska konsekwentnie broni nienaruszalności granic. Jesteśmy czujni na całej granicy. W szczególności w Kuźnicy, gdzie zgromadziliśmy duże siły. Bo tam zagrożenie jest największe i zdajemy sobie sprawę, że druga strona będzie robiła wszystko, żeby granicę przerwać. Białoruskie służby zmieniły taktykę. Po kilku nieudanych próbach sforsowania granicy przez imigrantów nakazały im gromadzić się na przejściu granicznym, rozpuszczając kłamliwe informacje o rzekomych autobusach, które czekają na nich po polskiej stronie. Grupa migrantów została tam skierowana i wydaje się, że czeka na akcję inicjowaną przez Białoruś. Mamy akcję korespondującą z plotką, jakoby pod granicę miały być skierowane autobusy. Polskie służby są przygotowane na kolejną prowokację reżimu Aleksandra Łukaszenki i na kolejny agresywny szturm nielegalnych imigrantów. Imigranci dosyć chętnie atakują polską straż graniczną, i to fizycznie, czynnie, przebijając się przez ogrodzenie. Odbierają gruz od strony białoruskiej, biorą do ręki miotacze gazu. Do szturmu na polską granicę imigrantów zachęcają poplecznicy Aleksandra Łukaszenki jak ten szeregowy brygady stacjonującej w Słonimiu. Tacy ludzie jak on dostarczają imigrantom sprzęt do walki z polskimi służbami. Używają laserów i światła stroboskopowego i pomagają w niszczeniu ogrodzenia. Ale polskie służby odpierają te ataki. Żołnierze są zorganizowani i gotowi do działania z funkcjonariuszami straży granicznej, z żołnierzami WOT. Białoruski dyktator już zapowiada, że jest gotowy transportować imigrantów samolotami prosto do Niemiec. Bo na straży polskich granic stoją bohaterowie pilnujący bezpieczeństwa każdego z nas. UE nałoży kolejne sankcje na Białoruś. Ministrowie spraw zagranicznych Wspólnoty osiągnęli dziś w tej sprawie polityczne porozumienie. W Brukseli jest Marcin Czapski. Kogo obejmą te sankcje i kiedy mogą realnie wejść w życie? Sankcje mają być nałożone m.in. na biura podróży oraz linie lotnicze umożliwiające migrantom transport z Bliskiego Wschodu na Białoruś. Sankcje mają wejść w życie w ciągu najbliższych dni. Ale wydaje się, że ważniejsza niż sam fakt nałożenia sankcji sankcji jest jedność unijnych przywódców. To będzie kolejny już pakiet sankcji na Białoruś. W najbliższych dniach zapadną ustalenia, kto konkretnie zostanie wpisany na czarną listę i jakie firmy zostaną objęte sankcjami. Zapadła decyzja polityczna i teraz specjaliści będą musieli cyzelować szczegóły, żeby ten przekaz sankcyjny był precyzyjny i żeby to ubrać w ramy prawne. Unijne sankcje obejmą osoby odpowiedzialne za przemyt czy firmy. Część dyplomatów chce, by lotnisko w Mińsku zostało całkowicie odcięte od międzynarodowych lotów. To szybka i jednoznaczna odpowiedź państw UE na działania reżimu Łukaszenki, ale przede wszystkim sygnał, że Unia nie będzie ulegać presji zbrodniczej polityki Białorusi. Białoruś używa uchodźców jako system wywierania nacisku na nas, na UE. Sytuacja się nie poprawia. Przeciwnie - w ostatnich dniach staje się coraz gorsza. O nowe sankcje na białoruski reżim w związku z kryzysem na granicy zabiegała m.in. polska dyplomacja. Jestem usatysfakcjonowany tym, że osiągnęliśmy bardzo szybko całkowitą jedność poglądów. Nasze racje są jasne i są przyjmowane przez UE. Ta sprawa nie jest już traktowana jako sprawa humanitarna, tak jak starano się to przedstawić także w Polsce. To jest operacja, gdzie migranci są żywą bronią i ofiarami tej operacji, ale operacji Łukaszenki i Putina. Na temat kryzysu na wschodniej granicy prezydent Andrzej Duda rozmawiał dziś z przywódcami państw Bałtyckich - Litwy, Łotwy i Estonii. Wszyscy wyrazili poparcie dla uruchomienia konsultacji w ramach art. 4 NATO, jeśli sytuacja na granicy nadal będzie się komplikowała. Jesteśmy gotowi na wszystkie scenariusze, dlatego są konsultacje z naszymi sojusznikami non stop. Zdecydowane stanowisko i silne wsparcie dla Polski i UE prezentują także USA. Rozmawiałem z polskim ministrem spraw zagranicznych Zbigniewem Rauem, Bo polityka białoruskiego reżimu to jedno... Aleksander Łukaszenka zrobił się osobą nieobliczalną. ...a polityka Rosji Władimira Putina, który za nim stoi, to drugie - mówił obecny dziś w Brukseli szef dyplomacji Ukrainy. Dziś wszyscy rozmawiamy o widocznych działaniach Białorusi, ale nie wiecie przecież, co wydarzy się jutro, co zrobi Białoruś i co zrobi Rosja. Ukraina, Polska, czy Litwa muszą być przygotowane na każdy scenariusz. Na temat sytuacji na wschodniej granicy UE mówił dziś także szef NATO, który jasno i zdecydowanie wspiera Polskę i kraje bałtyckie. NATO jest obecne w regionie, współdziałamy. NATO nie jest zagrożeniem dla Rosji, to wojskowa obecność obronna. Ale jasno też chcę powiedzieć, że NATO jest po to, żeby bronić sojuszników przed każdym zagrożeniem. Ważne jest, żebyśmy demonstrowali siłę i gotowość w każdym momencie. Niezależnie od działań UE czy NATO solidarność z Polską i każdą niezbędną pomoc zadeklarowały dziś także państwa Grupy Wyszehradzkiej. Ministerstwo Sprawiedliwości zapowiedziało dziś reformę sądów powszechnych. Ma dotyczyć wyłącznie realnych i odczuwalnych zmian w działaniu wymiaru sprawiedliwości. Chodzi o to, żeby było szybciej, łatwiej i przede wszystkim prościej. Punkty sądowe w każdej gminie. Specjalna aplikacja usprawniająca przebieg postępowań, czyli sąd w smartfonie. To udział w rozprawie online. Wyniki losowania sędziów do spraw. Terminy rozpraw, informacje o przebiegu sprawy, e-doręczenia. Wszystko w zasięgu ręki. To tylko część proobywatelskich zmian, które mają realnie i odczuwalnie zreformować sądy powszechne. Im szybciej, tym lepiej. Żeby szybciej były rozpatrywane wszelkie sprawy. To również ma się zmienić. Bo dotychczasowa skomplikowana struktura sądów zostanie zastąpiona nowym, prostym i klarownym podziałem. Poprzez spłaszczenie struktury sądownictwa chcemy uzyskać efekt w postaci uwolnienia ponad 2 tys. stanowisk sędziowskich, które zamiast angażować się w dużym stopniu w procedury biurokratyczne tak jak teraz , czyli przekładanie papierów na biurku, zajmą się te poważne siły sędziowskie orzekaniem. Zamiast trzech szczebli sądownictwa powszechnego będą tylko dwa - regionalny i Okręgowy. Co ważne, żaden sąd, który dziś działa, nie zostanie zlikwidowany. Obowiązki zostaną odpowiednio rozdysponowane, a wszystkie obecnie działające sądy rejonowe zmienią się w te okręgowe. To zapewni obywatelom krótszą drogę do sądów odwoławczych. Tak jak w Kielcach. Po reformie, zamiast jechać półtorej godziny do innego miasta, wszystko będzie można załatwić na miejscu. Droga obywatela do sądu będzie krótsza. W miejsce rozbudowanego systemu sądów obecnie wprowadzimy system przejrzysty, prosty i przyjazny dla obywatela. Ma to zakończyć absurdalne sytuacje. Dla przykładu obecnie sąd rejonowy w Sławnie ma czterech sędziów, w tym trzech funkcyjnych. W Nidzicy na pięciu sędziów jest czterech funkcyjnych. A w Lubaniu na sześciu jest ich aż pięciu. Po reformie zamiast tzw. papierkową robotą wszyscy mają zająć się orzekaniem. Obecną strukturę sądów odziedziczyliśmy jeszcze po zaborcach, kiedy sądy były elementem aparatu ucisku, a nie pełniły, tak jak powinno być w demokratycznym państwie, służebnej roli. Reforma ma wprowadzić także równość w zawodzie sędziowskim. Wprowadzamy jedno stanowisko sędziowskie - sędziego sądu powszechnego. Tą zmianą wzmacniamy niezawisłość sędziowską. Sędzia jest powołany wyłącznie raz i jest uprawniony do orzekania w obu instancjach. Ujednolicenie statusu sędziego ma zagwarantować jednakowe szanse rozwoju zawodowego. Koniec dysproporcji w zarobkach, które będą teraz uzależnione od stażu pracy, oraz jednakowe obciążenie sędziów obowiązkami. Mamy nadzieję, że zaprezentowana przez nas reforma zostanie wprowadzona w życie, bo dobrze, szybko sprawnie działające sądownictwo, blisko ludzi, dobrze zorganizowane to warunek dobrze funkcjonującego demokratycznego państwa. Reforma ma również przełamać impas i zakończyć presję, jaką na Polskę wywierają brukselscy urzędnicy, często wprowadzani w błąd przez totalną opozycję, która nie raz wypowiadała się przeciwko Polsce. W rzeczywistości wiele rozwiązań jest zaczerpniętych z systemów prawnych innych krajów Europy Zachodniej. I tam nikt nie ma do nich żadnych zastrzeżeń. Minister sprawiedliwości, prokurator generalny skierował wnioski do Trybunału Konstytucyjnego. Dotyczy on zgodności z polską konstytucją przepisów, na podstawie których TSUE jednoosobowo nałożył na Polskę kary ws. Izby Dyscyplinarnej i kopalni Turów. Zdecydowana reakcja polskich służb na antysemicką prowokację w Kaliszu. Do aresztu trafiło trzech prorosyjskich prowokatorów, którzy próbowali skompromitować Polskę i Polaków. Już usłyszeli prokuratorskie zarzuty. W Warszawie - wielki, spokojny, patriotyczny marsz, który miał charakter państwowy. W Kaliszu - zebranie prowokatorów wygłaszających antysemickie hasła. My prawa żydowskie na tej ziemi zlikwidujemy na wieki wieków, amen. Spalono także tekst Statutu kaliskiego, historycznego dokumentu, który nadawał prawa społeczności żydowskiej w Kaliszu. W wydarzeniu nie wzięły udziału lokalne środowiska prawicowe. Prowokatorzy odpowiedzą przed sądem. Zostały one doprowadzone do prokuratury, gdzie już usłyszały zarzuty publicznego nawoływania do nienawiści, znieważenie grupy ludności oraz publicznego nawoływania do popełnienia przestępstw wobec osób z powodu ich przynależności narodowej i wyznaniowej. Wojciech O., Marcin O. i Piotr R. nie są anonimowi. Piotr R. w przeszłości spalił kukłę Żyda. Marcin O., znany z antysemickich wystąpień w mediach społecznościowych, występował w różnych serialach paradokumentalnych, m.in. w telewizji TVN. W Kaliszu najaktywniejszy był Wojciech O., znany w Internecie pod pseudonimem Aleksander Jabłonowski. Kiedyś drugoplanowy aktor filmowy, dziś - prowokator i patostreamer. Internet jest pełen skandalicznych nagrań z jego udziałem. Niech żyje prezydent Białorusi Aleksander Łukaszenka. Wiwat, wiwat, wiwat! Niech żyje oman białoruski, który stoi na straży pokoju europejskiego! Nie jest mu lekko. Nie jest lekko prać pałą rodaka po mordzie. Szokuje wspieranie przez nich reżimów Łukaszenki i Putina wrogo nastawionych do Polski, czego dowodem jest wykreowany przez Moskwę i Mińsk kryzys migracyjny. Dziwnym trafem nagle kiedy oczy całego świata są skierowane na Polskę, mamy do czynienia z takim wydarzeniem. Prowokacja w Kaliszu miała skompromitować nasz kraj w oczach świata. Dzisiaj w całej Europie podobne grupy eksternistyczne służą mniej lub bardziej bezpośrednio narracji Władimira Putina. Dlatego ich wystąpienie, bandytyzm polityczny, do którego doszło w Kaliszu, jest tak szalenie niebezpieczny i wykorzystywany przez wschodnie reżimy, żeby uderzyć w interesy Rzeczpospolitej Polskiej. Wojciech O. od dawna próbuje obrzydzić Polskę i Polaków, próbując stworzyć nasz odrażający wizerunek w mediach społecznościowych. Byśmy dopuścili aborcję w każdej sytuacji. W tym celu chętnie przeprowadza odrażające prowokacje. Jestem mizoginistą i jak podchodzę do kobiety, to pierwsze co, to z pięści walę w mordę. Marzy mi się wehikuł czasu. W '76 roku prałbym pałą korowców po mordach, aż by mi ręka z barku wyskoczyła i trzeba by mi ją było co rusz nastawiać. Takim byłbym oddanym zomowcem. Dotąd przez wielu ta szkodliwa dla Polski działalność była lekceważona. Po prowokacji w Kaliszu polskie władze mówią wprost: w Polsce nie ma miejsca na antysemityzm, dlatego wszelkie próby jego szerzenia będą surowo karane. Oglądają państwo główne wydanie "Wiadomości". Zobaczmy, co jeszcze przed nami. Nominacje do Nagród Mediów Publicznych. Wspólny sukces Agencji Bezpieczeństwa Wewnętrznego i FBI. Zatrzymano ukraińskiego cyberprzestępcę z grupy REvil, która przeprowadzała ataki hakerskie na instytucje i firmy na całym świecie. Jaroslaw Wasinskij został zatrzymany 8 października na przejściu granicznym w Dorohusku. Haker włamywał się do systemów informatycznych, szyfrował dane i wymuszał okup za ich odzyskanie. 22-latek brał udział w ataku Kaseya, który dotknął nawet 1500 przedsiębiorstw. Amerykański Departament Sprawiedliwości wniósł do tej pory 11 zarzutów przeciwko Wasinskiemu. Poinformował także o przechwyceniu 6,1 mln dolarów zapłaconego okupu. W przypadku skazania grozi mu do stu lat więzienia. Sejm po raz kolejny omówi jutro wydarzenia na polsko-białoruskiej granicy. Posłowie mają przyjąć uchwałę dotyczącą poparcia działań rządu. W ostatnich tygodniach opozycja wielokrotnie krytykowała służby chroniące granicę. W ostatnich tygodniach Platforma i Lewica próbowały uniemożliwić przyjęcie specustawy o budowie zapory czy wprowadzenie przepisów przedłużających stan wyjątkowy przy granicy. Jest mowa o tym, że Sejm popiera działania prowadzone na granicy i że wszystkie kluby z tym się zgadzają. Podobny problem do Polski ma dzisiaj także Litwa i Łotwa. Tam politycy również nie zgadzają się ze wszystkimi decyzjami rządu, ale tylko w Polsce opozycja próbowała torpedować działania władz zmierzające do opanowania kryzysu migracyjnego. Tylko w Polsce politycy opozycji jeździli na granicę i atakowali żołnierzy oraz funkcjonariuszy dbających o bezpieczeństwo Polaków. Śmiecie po prostu. Sieje defetyzm wśród szeregów tych żołnierzy, którzy zostawili swoje rodziny, swoich przyjaciół, pojechali na granicę spać tam, narażać swoje życie i bezpieczeństwo. A ktoś mówi: "Nie słuchajcie swoich przełożonych, bo oni są tacy i tacy". Tak działała dywersja we wrześniu 1939 roku bezpośrednio sterowana z Moskwy. W ostatnich godzinach w Usnarzu Górnym straż graniczna zatrzymała w strefie objętej stanem wyjątkowym dwóch dziennikarzy rosyjskiej telewizji RT. Żaden z tych mężczyzn nie legitymował się dokumentem, który zezwalałby na pobyt w strefie objętej stanem wyjątkowym. Dlatego Ci dwaj mężczyźni zostali zatrzymani. W retorykę sprzyjającą Moskwie czy Mińskowi wpisali się też niektórzy celebryci, obrażając mundurowych. Za takie określenia jak "mordercy" skierowane do straży granicznej, do naszych służb powinna być kara bez względu na to, czy takie twierdzenia wygłasza celebryta czy pan pod budką z piwem. Wraz z rosnącym napięciem na granicy coraz więcej Polaków odcina się od tych, którzy obrażają polski mundur. Gdy "Gazeta Wyborcza", radna Koalicji Obywatelskiej, pogrom Żydów w Niemczech skojarzyła z sytuacją na granicy, oburzenia nie kryli nawet czytelnicy "Wyborczej". Tylko wyjątkowo obrzydliwa osóbka może coś takiego powiedzieć. Teraz "Gazeta Wyborcza" promuje organizację koncertu pod hasłem "Chopin też był uchodźcą". Choć w rzeczywistości Chopin nie był żadnym uchodźcą. A eksperci zwracają uwagę, że podobnych gestów polscy celebryci nie wykonywali, gdy kilka miesięcy temu reżim Łukaszenki represjonował Polaków na Białorusi. Nie widziałam wtedy żadnych masowych protestów. Nie widziałam masowych protestów tychże celebrytów, kiedy obserwowaliśmy te najgorsze wydarzenia, czyli masowe prześladowania, tortury w białoruskich więzieniach. Według sondażu dla portalu "Rzeczpospolitej" blisko 70% ankietowanych Polaków jest zdania, że opozycja powinna współpracować z rządem w kwestii kryzysu na granicy. "Dziękujemy, dzięki wam czujemy się bezpiecznie". Z dnia na dzień coraz więcej osób i grup wypowiada te słowa wdzięczności wobec tysięcy żołnierzy Wojska Polskiego oraz funkcjonariuszy straży granicznej. Od kilku tygodni wykonują oni tytaniczną pracę, by ochronić naszą ojczyznę przed atakiem białoruskiego reżimu. "Artyści na szlaku". Widowisko to pierwotnie miało być hołdem dla kombatantów. Wydarzania ostatnich dni nieco ten plan zmieniły. Koncert ten, również na wniosek weteranów walk o niepodległość, dedykujemy im, ale także tym, którzy dzisiaj bronią naszych granic. W trakcie uroczystości wielu polskich bohaterów podpisało się pod wyjątkowym listem. To kolejny mocny głos wsparcia dla broniących naszej wschodniej granicy. Mam w swoim życiorysie prawie 2 lata takich miejsc jak więzienie Pawiak, Auschwitz-Birkenau, Mauthausen-Gusen. I wiem, co to jest poświęcenie się dla kraju i dla ojczyzny. Jest to rodzaj wojny i wobec tego jak wojsku nie dziękować? Jak policji i tym pogranicznikom nie dziękować? To dla nas zwyczajne jest. Żeby oni tylko mieli siłę. Słowa uznania płyną z całej Polski. Drodzy żołnierze i policjanci, dziękujemy wam za waszą służbę, dzięki wam czujemy się bezpieczniej. "Murem za polskim mundurem" stanęli właśnie polscy sportowcy reprezentujący Team Podlaskie. Trzymajcie się. Od dziś wesprzeć naszych żołnierzy oraz funkcjonariuszy straży granicznej i policji można za pośrednictwem Poczty Polskiej. Nieodpłatnie, bez naklejania znaczka, bez wskazywania odbiorcy. Wystarczy w polu adresowym wpisać "obrońcom ojczyzny" i zostawić taką kartkę czy pracę w jednej z naszych placówek. Z tymi, którzy mieszkają, a przede wszystkim służą tuż przy granicy z Białorusią, solidaryzują się oddalone o setki kilometrów miejscowości. W ten sposób zrobili to w Pile. Podświetlając na kolor zielony budynek Starostwa Powiatowego w Pile, możemy uczcić ich odwagę, męstwo i oddanie całemu narodowi. A to już Niemcy. Przed naszą ambasadą w Berlinie i konsulatem w Monachium odbyły się pikiety z podziękowaniami dla Polski za ochronę zewnętrznej granicy UE. Wszystko to ma ogromne znaczenie dla mundurowych. Dziękujemy za te wszystkie wyrazy wsparcia. One pomagają, dają kopa, motywację do dalszego działania. Pomagają znieść rozłąkę z rodziną, nasze większe i mniejsze trudy służby tutaj. To twórcy, którzy umacniają polską wspólnotę i są ambasadorami polskości. Poznaliśmy nominowanych do Nagród Mediów Publicznych w czterech kategoriach: idea, słowo, muzyka i obraz. Wspieranie i popularyzowanie polskiej twórczości to cel przyznawanych nagród. Nominacje też pokazują ten kierunek, że utrzymuje się poziom bardzo wybitnych twórców. Chcemy podziękować za ich wkład w media publiczne. Elżbieta Jaworowicz nominowana jest w kategorii "obraz" za budowanie więzi z widzami, którzy w "Sprawie dla reportera" mogą walczyć o sprawiedliwość. Przez błąd sądu stracili dom, gospodarstwo i ziemię. Wśród nominowanych jest także Miłosz Kłeczek za program "Kasta" oraz Kalina Cyz, dyrektorka TVP Kultura, za unikatowy przekaz na antenach TVP konkursu chopinowskiego. Ideą nagrody jest promowanie ludzi, którzy swoją twórczością, aktywnością dziennikarską, artystyczną przyczyniają się do umacniania i promowania polskiej wspólnoty narodowej i budowania spójności społecznej. W kategorii "muzyka" nominowano: Leszka Możdżera, pianistę jazzowego, kompozytora i twórcę muzyki filmowej, Józefa Skrzeka, pioniera rodzimej sceny rocka progresywnego i elektronicznego, oraz Agnieszkę Budzińską-Bennett, wokalistkę i pianistkę. Przyznajemy nagrody w kategorii "muzyka" osobom, które są ambasadorami polskości za granicą. To są nazwiska, które są blisko związane z polskością, które tworzą muzykę z pasją. W kategorii "słowo" nominowani są: Antoni Libera, krytyk literacki, człowiek teatru, prozaik i tłumacz, Andrzej Mularczyk, reportażysta, pisarz i scenarzysta, oraz Joanna Siedlecka, eseistka i reportażystka. Nasza kategoria to jest dowód na to, że dbamy o to słowo i doceniamy słowo, które czyni wiele dobra i jest skuteczne. Po raz pierwszy zostanie przyznana nagroda w kategorii "idea". To wyróżnienie 17 rozgłośni regionalnych Polskiego Radia. Nominowani są: Jarosław Jakubowski, poeta, prozaik i dramatopisarz, Piotr Semka, dziennikarz, publicysta i historyk, oraz Maria Woś, nestorka radiowej felietonistyki Radia Wrocław. Przyznane zostaną również nagrody specjalne, a laureatów poznamy 29 listopada. Dzień później Galę Nagród Mediów Publicznych pokaże TVP1. Już za niespełna godzinę czekają nas wielkie piłkarskie emocje. Reprezentacja Polski zagra z Węgrami. Stawką tego spotkania jest rozstawienie w marcowych barażach do mundialu. Przed PGE Narodowym jest Mateusz Nowak. Wczoraj Paulo Sousa ogłosił, że Kamil Glik i Robert Lewandowski dostaną dziś wolne. Czy wiemy już, kto zastąpi ich w wyjściowej jedenastce? W ataku zobaczymy Piątka i Świderskiego. Obroną będzie zarządzał Bednarek. Ci zawodnicy mają poprowadzić reprezentację przynajmniej do remisu. Ten 1 punkt jest bardzo ważny. Mundial bez mistrzów Europy sprzed 5 lat i jednego z najlepszych piłkarzy świata? To coraz bardziej możliwe. Portugalczycy sensacyjnie przegrali u siebie z Serbią i to drużyna z Bałkanów wywalczyła bilety do Kataru. Wiedzieliśmy, że gramy z bardzo mocnym rywalem na jego terenie i by awansować, musimy wygrać. Zagraliśmy z wielką odwagą piękny ofensywny futbol. W nagrodę jedziemy na mistrzostwa świata. Portugalia o awans na mundial musi walczyć w barażach. Jeżeli Biało-Czerwoni chcą mieć pewność, że unikną Cristiano Ronaldo i spółki już w pierwszej rundzie, muszą być rozstawieni. Taki scenariusz, zakładając, że Turcja nie wygra z Czarnogórą co najmniej ośmioma bramkami, da nam dziś nawet remis z reprezentacją Węgier. To spotkanie jest dla nas kluczowe. Chcemy grać pierwszy mecz barażowy na własnym terenie. Każdy zawodnik, który pojawi się na boisku, musi zagrać na 100%. Jestem pewny, że osiągniemy satysfakcjonujący nas wynik. Zadanie będzie jednak utrudnione. Z powodu kartek nie zagra Grzegorz Krychowiak. Na boisku nie zobaczymy też Kamila Glika i Roberta Lewandowskiego. Zobaczymy po meczu, jak to się przełoży na boisko. Paulo Sousa zapowiedział za to, że od pierwszej minuty zagra Matty Cash, który w końcu będzie mógł pokazać efekty nauki Mazurka Dąbrowskiego. Wymowa niektórych słów sprawia mi trochę problemów. Moja mama mówi jednak płynnie po polsku i mnie poprawiała. To będzie wyjątkowa chwila. Ostatnio śpiewałem już hymn, będąc na ławce rezerwowych. Jestem gotowy. Cash został 962. debiutantem w historii reprezentacji Polski w jej stuletniej historii. Pierwszy międzynarodowy mecz zagraliśmy w grudniu 1921 roku właśnie z Węgrami. Wtedy przegraliśmy 0:1. Jak sto lat temu w Budapeszcie! Dziś w Warszawie to Biało-Czerwoni muszą być górą. Na "Gościa Wiadomości" z napisami zapraszamy do kanału TVP Info. Na "Gościa Wiadomości" z napisami zapraszamy do kanału TVP Info. 