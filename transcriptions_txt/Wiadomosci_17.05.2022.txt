Rozmowy pokojowe mi-dzy Ukrain@ a Rosj@ zawieszone. Trwa 83. dzień rosyjskiej inwazji. Szczegóły już za chwilę. Jest 19.30. Michał Adamczyk, witam państwa i zapraszam na Wiadomości. Nikt z nas nie ma wątpliwości, że tę rosyjską agresję trzeba zatrzymać. Międzynarodowa debata o tym, jak zatrzymać zbrodnie Putina. Potępiamy agresję putinowską, zbrojny atak na suwerenną Ukrainę. Wysoki wzrost gospodarczy w Polsce daje szansę na przetrwanie kryzysu. Dobra sytuacja na rynku pracy i płace jakoś zamortyzują ten wzrost cen. Cieszę się, że udało się doprowadzić do tego, że te III Igrzyska Europejskie będą tak bogate sportowo. Kraków gospodarzem przyszłorocznych igrzysk europejskich. Chciałabym zdobyć tam złoto, mam nadzieję, że mi się to uda . Trwa bitwa o Donbas, prawdopodobnie najbardziej zacięte walki od początku rosyjskiej agresji na Ukrainę. W Kijowie jest nasz korespondent - Tomasz Jędruchów, a w Charkowie - Karolina Pajączkowska. Zacznijmy jednak od ukraińskiej stolicy. Wiele wskazuje na to, że Ukraińcy stracili wiarę w pokojowe zakończenie konfliktu. Rosjanie coraz bardziej kontynuują ofensywę. Już teraz Ministerstwo Obrony Ukrainy zwraca uwagę na to, że nie mają szans osiągnąć tego celu minimum. Zajęcia całego obwodu ługańskiego i donieckiego. Kończą się środki, trudno jest formować rezerwy. Ukraińcy w natarciu, Rosjanie w defensywie, wypchnięci z rejonu Charkowa. To analiza Pentagonu. W nocy Moskwa przeprowadziła ostrzał w okolicach Lwowa, niedaleko polskiej granicy. W wielu punktach Rosjanie przeszli do defensywy. Pod Mikołajowem, pod Charkowem i w Donbasie też. Te zdobycze są małe, więc pozostaje to wetowanie sobie przez Rosjan ataków na ludność cywilną. Wojna trwa już 83 dni. Tam, gdzie pojawiają się Rosjanie, dochodzi do zbrodni. W czasie nalotu na Mariupol Rosjanie użyli bomb fosforowych, które po wybuchu nie dają się ugasić. Tylko części mieszkańców udało się uciec z okupowanego miasta. Gdybyście widzieli twarz mojego syna, gdy zobaczył ukraińską flagę. Ma 6 lat. Wyskoczył z tylnego siedzenia. "Mamo, widzę niebieski i żółty!" Z kombinatu Azowstal, ostatniej twierdzy Mariupola, zostało ewakuowanych 260 żołnierzy. Poważnie ranne są 53 osoby, ewakuowane do szpitala w Nowoazowsku. To teren okupowany przez nieprzyjaciela. 3-miesięczna obrona Azowstalu to symbol wojny i niezłomności Ukrainy. Na terenie zakładów przebywa nadal około 300 żołnierzy, którzy wypełnili swoją misję. Nasz wywiad wojskowy rozpoczął operację ratowania obrońców Mariupola. Ona wymaga czasu. Na swoich mężczyzn czekają żony. On żyje i dziękuję za to Bogu. Ale wszyscy pamiętają, do czego byli zdolni Rosjanie w Buczy czy Irpieniu. Mam nadzieję, że dojdzie do uczciwej wymiany jeńców. Po obu stronach są ludzie, ale to, co robi obecnie Rosja, jest nieludzkie. Mało prawdopodobne, by wpływ na zachowanie Rosjan miała kondycja Putina. Według mediów włodarz Kremla, chory na raka, przeszedł ostatniej nocy operację. Według oficjalnego raportu ukraińskiego ministerstwa obrony wojska ukraińskie posuwające się na północ od Charkowa docierają do granicy z Rosją, wypychając rosyjskich żołnierzy. Sam Charków wciąż przypomina miasto duchów, choć od poniedziałku komunikacja publiczna wznowiła swoją działalność. Metro opuszczają ostatni mieszkańcy, dla których stacje i wagony były domem przez ostatnie 2,5 miesiąca. Jak wygląda miasto i jego okolice po wypchnięciu Rosjan? Amerykański instytut studiów nad wojną powiedział wprost: Charków został oczyszczony z Rosjan. Tak wygląda sytuacja. Batalion oczyścił ulice z rosyjskich żołnierzy. Trwa ofensywa na północy. Tam są spychani Rosjanie. Jeśli chodzi o to miasto, to jest to miasto duchów. Komunikacja miejska wróciła do działania. Choć Budapeszt i Warszawę podzieliła ostatnio postawa wobec rosyjskiej inwazji na Ukrainie, to nowo wybrana prezydent Węgier w swoją pierwszą zagraniczną podróż wybrała się do Polski. Podczas spotkania z prezydentem Andrzejem Dudą Katalin Novak zapewniała, że Węgry stoją po stronie niewinnych ofiar. Potępiamy agresję putinowską, zbrojny atak na suwerenną Ukrainę. Mówimy "nie" rosyjskiemu imperializmowi. To Rosja wywołała wojnę w naszym sąsiedztwie. Prezydent Andrzej Duda zachęcał węgierskie władze do poparcia szerokich sankcji na zbrodniczą Rosję. Nikt z nas nie ma wątpliwości, że tę rosyjską agresję trzeba zatrzymać. Rozmawiałem z panią prezydent na temat 6. pakietu sankcji, przekonując do tego, że jest on potrzebny w kontekście wojny, którą Rosja rozpoczęła na Ukrainie. Prezydent Andrzej Duda zwracał uwagę, że Polska uniezależniła się od rosyjskich surowców, a ten ważny krok dopiero przed Węgrami. Z prezydent Kataliną Nowak spotkał się też premier Morawiecki. Na agendzie pomoc dla Ukrainy i polsko-węgierska współpraca w ramach NATO, Trójmorza i Grupy Wyszehradzkiej. Do Polski przylecieli też ukraińscy parlamentarzyści na czele z byłą premier tego kraju Julią Tymoszenko, by w ośrodku "Solidarności" w Spale spotkać się z przebywającymi tam swoimi rodakami. Chcę podziękować polskim przywódcom i polskiemu narodowi. W chwili próby wy pierwsi stanęliście w obronie Ukrainy, w obronie naszych ludzi. Dzisiaj to Ukraińcy walczą o wolną Ukrainę, o wolną Europę, wolny świat, a my jesteśmy im to winni, aby zaopiekować się ich rodzinami, i to czynimy na co dzień. Dziś także polsko-ukraińsko-słoweńskie konsultacje dotyczące cyfryzacji. A w Brukseli - posiedzenie unijnych ministrów obrony. Jednym z tematów rozszerzenie NATO o Finlandię i Szwecję. To wzmocni Sojusz Północnoatlantycki i wzmocni też politykę odstraszania, która jest istotą NATO, odstraszania przed agresywnym działaniem Rosji. Dziś fiński parlament zatwierdził wniosek o przystąpienie do NATO, a szefowa szwedzkiej dyplomacji podpisała dokumenty, które trafią do kwatery głównej Sojuszu. To wyjątkowy moment i poważna sprawa. Robimy wszystko w najlepszym interesie Szwecji. Szwecja po dwóch stuleciach neutralności rezygnuje z niej na korzyść bezpieczeństwa. Estońska premier apeluje do przywódców zachodniej Europy, by zaprzestali jakichkolwiek negocjacji z Putinem. To zbrodniarz wojenny i nie ma żadnego sensu, żeby z nim rozmawiać. Tym bardziej że w samej Rosji coraz częściej pojawiają się głosy, że inwazja na Ukrainę to klęska, która doprowadziła nie tylko do porażki militarnej, ale też międzynarodowej izolacji. Wzmocnienie wschodniej flanki NATO i przećwiczenie różnych sytuacji bojowych przy międzynarodowej współpracy. To główne założenia ćwiczeń Defender Europe 2022, które od 1 maja trwają w Polsce i 8 innych krajach. Bierze w nich udział ponad 18 tys. żołnierzy z 20 państw. Dziś do akcji na poligonie w Drawsku Pomorskim wkroczyły polskie F-16. Zbombardowanie pozycji pozorowanego wroga. Takie zadanie miały polskie myśliwce i helikoptery szturmowe, Wojska amerykańskie odpierały natarcie przeciwnika, a nasze polskie wraz z niemieckimi pododdziałami realizowały natarcie w celu rozbicia przeciwnika i opanowania utraconego terenu. W akcji czołgi Abrams, Leopardy i wozy bojowe. Wspólne ćwiczenia podnoszą bezpieczeństwo wschodniej flanki oraz służą przećwiczeniu procedur użycia wojsk oraz ich adaptacji wobec nowych wyzwań współczesnego pola walki i odstraszeniu potencjalnego agresora. Zaangażowali się mocno Szwedzi i nadal z determinacją mówią o tym, że jest to w przededniu wejścia do Sojuszu Północnoatlantyckiego. Pokazuje to determinację współpracy i współdziałania również w kontekście zagrożenia rosyjskiego. Na ćwiczenia ruszyli też strażacy, żeby Polacy byli bezpieczni także w przypadku ataku któregoś z naturalnych żywiołów. Ewakuacja osób z zalanych terenów, podejmowanie osób znajdujących się w wodzie i zabezpieczanie wylanej rzeki poprzez założenie wału. Gwałtowne zmiany pogody, a co za tym idzie powodzie czy podtopienia, to dla nich nie pierwszyzna. Ćwiczenia polegają na sprawdzeniu naszych zdolności współdziałania. Sprawdzamy, jakim sprzętem dysponujemy i czy potrafimy spójnie wykorzystywać ten sprzęt. Każde ćwiczenia to także nowe doświadczenie, które w sytuacji zagrożenia bezpieczeństwa jest niezbędne. Oglądają państwo główne wydanie Wiadomości. Zobaczmy, co jeszcze przed nami. Jeszcze w tym roku do emerytów i rencistów trafi 14. świadczenie. Rząd przyjął odpowiedni projekt w tej sprawie i wkrótce trafi on do Sejmu. Dodatkowe świadczenie, które pierwotnie miało być tylko jednorazowe, teraz ma pomóc seniorom przejść przez okres przyspieszającej inflacji, z którą dziś mierzy się cała Europa. Świercze na Mazowszu to jedno z blisko tysiąca miejsc, gdzie działa klub dla seniorów wybudowany w ramach rządowego programu Senior Plus. I właśnie w tym miejscu seniorzy jako pierwsi usłyszeli, że rząd przyjął ustawę o wypłacie 14. świadczenia. Ustawa 14. emerytura będzie w tym roku już obowiązywała od sierpnia, a więc od sierpnia ruszą pierwsze wypłaty. Nasi kochani seniorzy nie muszą składać żadnych wniosków. To więc kolejne takie wsparcie dla seniorów po marcowej waloryzacji i majowej trzynastce. Pełna dodatkowa emerytura trafi do seniorów z najniższymi świadczeniami. Dla osób pobierających świadczenia wyższe niż 2900 zł czternastka zostanie pomniejszona o kwotę tej nadwyżki. Myślę, że to duże wsparcie dla emerytów. Początkowo czternastka miała być jednorazowym świadczeniem, ale szalejąca w całej Europie inflacja sprawiła, że seniorzy potrzebują dodatkowego zastrzyku pieniędzy. Rząd PiS naprawdę robi wiele, by pomóc tym ludziom. Inflacja to dziś problem całej Europy, a ceny mogą być jeszcze wyższe, jeśli znów pojawi się susza. Dlatego minister rolnictwa apelował dziś do rolników, by skorzystali z oferowanych ubezpieczeń od takich zdarzeń. Wprowadziliśmy system ubezpieczeń rolnych z ogromnymi dotacjami. To jest dotacja 65% do składki ubezpieczeniowej. 35% składki płaci rolnik. Na wsparcie będą mogli liczyć także kredytobiorcy. Rząd przyjął ustawę, która pozwoli zawiesić w czasie spłatę 4 rat kredytu w tym roku i 4 w przyszłym. Bez konsekwencji ze strony banku. Jednocześnie jeśli ktoś w rodzinie straci pracę, państwo będzie mogło dopłacić do części raty. Jest możliwość dodatkowego wsparcia w postaci takiego funduszu, który przez jakiś czas będzie uzupełniał raty kredytu po to, by faktycznie przez ten trudniejszy okres przejść lepiej. Wyższe stopy procentowe to także trudniejszy okres do zaciągania nowych kredytów. Dlatego Ministerstwo Rozwoju i Technologii pracuje nad ułatwieniami w zaciąganiu kredytów hipotecznych. Zgodnie z przepisami państwo za pośrednictwem Banku Gospodarstwa Krajowego ma zagwarantować wkład własny od 10 do 20% finansowanej nieruchomości. Kierujemy pomoc do tych, którzy mieszkania jeszcze nie mają. Oczywiście do osób samotnych, ale też rodzin, tak żeby ułatwić im nabycie pierwszego mieszkania. Minister Waldemar Buda to obok minister finansów Magdaleny Rzeczkowskiej nowi członkowie Rady Dialogu Społecznej. Dziś powołał ich prezydent Andrzej Duda. Polska gospodarka w I kwartale tego roku rozwijała się w tempie 8,5%. To pozytywne zaskoczenie dla ekonomistów, którzy prognozowali wzrost PKB niższy o pół punktu procentowego. Eksperci podkreślają, że szybki rozwój gospodarczy na początku roku to szansa na uniknięcie kryzysowej recesji w dalszej części roku i przestrzeń do walki z wysoką inflacją. Inflacja w Grecji sięgnęła dwucyfrowych poziomów. To najwięcej od 30 lat. Za te same rzeczy, za które płaciłam przedtem 50, 100 euro, dziś płacę 150. Wszystko drożeje, a my musimy się ograniczać do zakupu 2, 3 towarów. I nic nie możemy z tym zrobić. Bo z tym samym problemem zmaga się cała Europa. Najgorzej jest w państwach bałtyckich. W Estonii ceny rosną w dziewiętnastoprocentowym tempie, a na Litwie inflacja przekracza 16,5%. W Polsce to prawie 12,5%. Te wyzwania były jednym z głównych tematów Kongresu Nowoczesnej Dystrybucji, czyli spotkania branży handlowej, która mówi o zewnętrznych czynnikach wzrostu cen. Prąd, gaz, surowce, zerwane łańcuchy dostaw. My to wszystko rozumiemy, natomiast staramy się za wszelką cenę absorbować również te podwyżki u dostawców po to, żeby polski konsument jak najmniej na tym ucierpiał. Szczególnie ważne, by największe sieci detaliczne obniżały ceny, skoro rząd wyzerował VAT na podstawowe produkty żywnościowe. Mogę powiedzieć, że sieci handlowe wspólnie z rządem próbują pomóc, żeby te towary i usługi były za relatywnie dobrą cenę. Natomiast pewnych rzeczy nie przeskoczymy. Bo to, co się dzieje w globalnej gospodarce, winduje inflację i osłabia wzrost PKB. Jest to nieuniknione w warunkach, w jakich w tej chwili jesteśmy. To jest wojna w Ukrainie, sankcje, utrudniony dostęp do wielu surowców i materiałów. To jest cały czas bardzo zła sytuacja pandemiczna w Chinach. Dodatkowo światu grozi kryzys żywnościowy, bo Ukraina to jeden z liderów eksportu zbóż i innych towarów rolnych. Polska pomoże sąsiadom w ich wysyłce za granicę. Polska jest bezpieczna, natomiast my walczymy również o bezpieczeństwo całego świata i całej Europy. Punkt wyjścia do tej walki mamy wyjątkowo dobry. W I kwartale polska gospodarka urosła aż o 8,5%, co jest pozytywną niespodzianką dla ekonomistów. Tak wysoki poziom daje przestrzeń do walki z inflacją i zmniejsza ryzyko recesji w obecnym, wojennym kryzysie. Daje Polakom nadzieję, że rosnące ceny nie będą tak dotkliwe ze względu na to, że dobra sytuacja na rynku pracy i płace jakoś zamortyzują ten wzrost cen. PKB Polski jest już o 8% wyższy niż przed pandemią, i to już po uwzględnieniu inflacji. To najlepszy wynik w UE. Tymczasem Hiszpania, Niemcy czy Czechy wciąż nadrabiają pandemiczne straty. Pod hasłem "Szkoła - rodzinie. Wspieranie wychowawczej funkcji rodziny" w siedzibie Muzeum Józefa Piłsudskiego w Sulejówku odbył się 12. Ogólnopolski Kongres Wychowania do Życia w Rodzinie. Rodzina to fundament narodu i społeczeństwa. Dlatego trzeba o nią szczególnie dbać już na etapie edukacji. Podstawą wszelkich nieszczęść człowieka był zawsze błąd antropologiczny, czyli fałszywa wizja człowieka. Wychowanie do życia w rodzinie w swoich podstawach programowych ma wizję człowieka jako osoby integralnej. Przedmiot w polskiej szkole realizowany jest od ponad 20 lat. Jego główny cel to pomoc rodzicom w ich funkcji wychowawczej. On w sobie nosi znamiona etyki, przygotowania do pełnienia ról społecznych, zawodowych, psychoterapii, seksualności. To są wszystko te aspekty, które mieszczą się w wychowaniu do życia w rodzinie. Różne stereotypy i nieprzyjazne opinie na temat zajęć wychowania do życia w rodzinie pojawiają się w przestrzeni publicznej, natomiast wydaje się, wręcz jestem przekonany, że są one nieuzasadnione. Współczesna rodzina wystawiona jest na wiele zagrożeń. Statystycznie co trzecie małżeństwo w Polsce rozpada się. Dziecko jest najsłabszym systemem w rodzinie i najtrudniejsze sytuacje ono przeżywa najbardziej. Jak podkreśla Dariusz Cupiał, twórca portalu internetowego Tato.net, najważniejsze to dbałość o relacje. Podejmujemy taki wysiłek, żeby wspierać rodziców we wzmocnieniu uważności rodzicielskiej. W tym bardzo pomaga czas ofiarowany najbliższym. Negocjacje były owiane tajemnicą, ale dziś już wiadomo, że Rząd PO-PSL chciał sprzedać koncern paliwowy Lotos Rosjanom. Gdyby nie stanowczy sprzeciw Sejmu - w tym posłów PiS - do transakcji miało dojść już 11 lat temu. Rząd Donalda Tuska chciał sprzedać Lotos Rosjanom w 2011 roku, tuż po tragedii smoleńskiej i zaledwie 3 lata po zbrojnej napaści Rosji na Gruzję. Nie ma żadnej ideologicznej przesłanki, aby mówić w kategorycznie "nie" inwestorom z jakiegokolwiek kraju, także z Rosji. Ale rozmowy o sprzedawaniu polskich firm Rosjanom toczyły się niemal od początku pierwszej kadencji rządu PO-PSL. Czy rosyjskie pieniądze są jakieś złe? Ministrowie z rządu Donalda Tuska kreślili plany bliskiej współpracy z Rosją, bagatelizując ostrzeżenia prezydenta Lecha Kaczyńskiego. Rosja ukazuje swoje neoimperialne oblicze. Prezydent Lech Kaczyński mówił wprost, że sprzedaż sektora energetycznego Rosjanom bezpośrednio zagrażałaby bezpieczeństwu i suwerenności państwa polskiego. To jest podległość. To chciałbym swoim rodakom wyraźnie powiedzieć. Czy my chcemy wracać do sytuacji sprzed '89 roku, czy może nie chcemy? Ja reprezentuję cały nasz naród, ale przede wszystkim tych, którzy nie chcą. Takie wypowiedzi były solą w oku nie tylko Rosjan, ale też podległych Tuskowi dyplomatów. Dla polskiej strony konieczne jest kontynuowanie istniejącej pozytywnej retoryki, Zgodnie z oczekiwaniami Kremla polski prezydent był atakowany przez polityków z rządu PO-PSL. Jestem wdzięczny polskiemu rządowi, że znaleźliśmy w osobie premiera i jego kolegów tak dobrych partnerów. My z premierem Putinem przypilnujemy, żeby nikt w te tryby piachu nie sypał. Widząc pogłębiającą się współpracę Berlina z Moskwą, Donald Tusk chciał być małym pośrednikiem czy też reprezentantem Berlina w relacjach z Kremlem, budując to wszystko na kanwie bardzo ostrej, zdecydowanej krytyki Lecha Kaczyńskiego i rządów PiS. Komentatorzy przypominają, że Donald Tusk wkupił się w łaski Kremla już w 2008 roku, tuż po przejęciu władzy. Dzień dobry. Rosyjska Agencja Informacyjna Nowosti, Leonid Sviridov. Pan premier powiedział, że będziemy zaskoczeni, jak szybko będą polepszać się stosunki pomiędzy Rosją i Polską. Oczywiście było zaskoczenie, kiedy w lutym pan premier był w Moskwie i było kilka spotkań na szczeblu nieosiągalnym dla polityków europejskich, bo pan spotkał się wtedy i z Putinem, i z Miedwiediewem i to było bardzo pozytywnie ocenione w Moskwie. Ten pean na cześć Tuska wygłosił rosyjski dziennikarz, który w grudniu 2015 roku wyjechał z Polski podejrzewany przez nasze służby o współpracę z rosyjskim wywiadem. To, co zapoczątkowaliśmy w czasie mojej wizyty w Moskwie, ma swój dalszy ciąg i nie był to tylko incydent, tylko wręcz przeciwnie - pewna konsekwentna linia postępowania. Obustronnie konsekwentna. Rosjanie wzmacniali Tuska, bo on grał na nich, bo on szedł na reset, Powrót Donalda Tuska pogłębił podziały i tarcia w PO. Zamiast odbicia w sondażach jest spadek poparcia. Dostrzegają to wyborcy, potwierdzają polityczne ruchy prominentnych polityków PO. Trudno oprzeć się wrażeniu, że Rafał Trzaskowski, promując swoją polityczną inicjatywę Campus Polska, udowadnia, jak bardzo PO jest nieudolna i nieskuteczna. Najważniejsze jest to, żeby mieć pomysł na przyszłość, żeby nieść ze sobą nadzieję. Rafał Trzaskowski ostatnio także za oceanem zamiast PO promował swoją własną inicjatywę. W USA Rafał Trzaskowski spotkał się z synem George'a Sorosa, wpływowego miliardera, wspierającego także w Polsce lewicowo-liberalne kręgi. Bez wątpienia mamy w PO dużą dwoistość. Rafał Trzaskowski czeka tylko na okazję, żeby jednak wziąć władze PO. Myślę, że nie zaakceptował przywództwa Donalda Tuska. Pogodził się z tym na chwilę, zobaczył, co będzie, ale dostrzegł słabą skuteczność. Nawet wyborcy dostrzegają, że powrót Donalda Tuska pogłębił podziały i tarcia w PO. Sytuacja jest taka, że to szczekanie powinno się skończyć. W czasie wojny na Ukrainie postawa Donalda Tuska związana z blokowaniem unijnych pieniędzy dla Polaków spowodowała, że PO zmaga się zarówno z pogłębionym kryzysem wizerunkowym, jak i politycznym. Zablokowane przez taki układ polityczny, jaki jest. Donald Tusk nie zapewnił PO odbicia w sondażach. Wręcz przeciwnie, jego przywództwo przekłada się na coraz mniejsze polityczne poparcie. Z ostatniego sondażu CBOS wynika, że na Koalicję Obywatelską głosować chce nieco ponad 19% wyborców. Zjednoczeni na pewno wygramy! Teraz Tusk lansuje nowy pomysł, który według niego będzie wunderwaffe. Chce, żeby wszyscy opozycyjni politycy wystartowali z jednej listy wyborczej. Ta opozycja w Polsce 2022 roku jest zbyt zróżnicowana. Tożsamościowo, ideowo, ideologicznie. Nie można mieszać tożsamości partyjnych, a przecież tak wiele ich dziś na opozycji. To nieodosobniona opinia. Słychać głosy, że Tusk świadomy widma kolejnej wyborczej porażki w ten sposób gra na alibi. Ewentualną winą za fiasko będzie chciał obarczyć liderów innych partii opozycyjnych, którzy nie chcą z nim współpracować. Wiedzą, że jednoczenie się pod przywództwem Donalda Tuska to jest kładzenie się z chorym do łóżka. To jest przepis na katastrofę. Rafał Trzaskowski najwyraźniej zdaje sobie z tego sprawę, dlatego bez pardonu wzmacnia swoją własną inicjatywę polityczną. 422 dni - tyle dni na rozpatrzenie przez senacką Komisję Regulaminową, Etyki i Spraw Senatorskich czekał wniosek prokuratury o uchylenie immunitetu marszałkowi Tomaszowi Grodzkiemu. Nagła decyzja o rozpatrzeniu wniosku była zaskoczeniem, zaskoczeniem nie był wynik prac zdominowanej przez PO komisji. Po ponad roku odwlekania tej sprawy senatorowie zajęli się wnioskiem o uchylenie immunitetu politykowi PO. Komisja zajęła się tym samym wnioskiem prokuratury, który według PO nie spełniał wymogów formalnych. Teraz te rzekome przeszkody okazały się nieistotne. Uchylenia immunitetu Tomaszowi Grodzkiemu domaga się Prokuratura Regionalna w Szczecinie. Według śledczych Grodzki, pełniąc funkcję dyrektora i ordynatora w szczecińskim szpitalu, przyjął korzyści majątkowe od pacjentów lub ich bliskich. Brał pieniądze w określonych kwotach, od 1500 do kilku tysięcy złotych, chował je do szuflady, traktował, jakby to było jego drugie wynagrodzenie. Prokuratura ma zeznania około 200 świadków. W zamian za pieniądze operacja miała być przeprowadzona szybko lub Tomasz Grodzki miał ją osobiście wykonać. Ja osobiście dawałem panu Grodzkiemu pieniądze do ręki, i ja tego dowiodę. Przyjął 1500 zł, które położyłem na jego biurku, otworzył szufladę, włożył pieniążki. Tomasz Grodzki cały czas twierdzi, że łapówek nie brał. W ubiegłym tygodniu prokuratura postawiła zarzuty chirurgowi Krzysztofowi K., podwładnemu Grodzkiego ze szpitala w Szczecinie. Kwoty około 10 tys. złotych. One trafiały na fundację pomocy transplantologii, która funkcjonowała przy szpitalu Szczecin-Zdunowo, natomiast potem trafiły na prywatne konto chirurga, i to była kwota blisko 500 tys. złotych. Dziś Grodzki jest marszałkiem Senatu, w którym opozycja ma większość. Dlatego komentatorzy obawiają się, że znów zadziała doktryna Neumanna. Tomasz Grodzki mógł sam zrzec się immunitetu. Nie zdecydował się jednak na konfrontację w sądzie z dowodami zebranymi przez prokuraturę. Umowa dotycząca organizacji przez Kraków III Igrzysk Europejskich podpisana. We Włoszech jest delegacja polskiego rządu. W Monte Cassino nie może nas zabraknąć. To jest skrawek polskiej ziemi. Od 2018 roku ten punkt tak się nazywa - Wzgórze Pamięci. Pamięci o polskich żołnierzach. O żołnierzach 6 .pułku pancernego dzieci lwowskich. W 1944 roku triumfalnie zwyciężyli nad broniącymi się Niemcami. To było uderzenie pułku pancernego. 6. pułku pancernego imienia Dzieci Lwowskich. To była krwawa bitwa. Przechodziłem obok szpitala i widziałem tych rannych. To były jatki. To była strasznie ciężka bitwa. Tutaj wzruszające uroczystości. Oczywiście będą przedstawiciele polskich władz. W tym roku po raz pierwszy zabraknie płk. Mariana Tomaszewskiego, ostatniego z pułku dzieci lwowskich. Umowa dotycząca organizacji przez Kraków III Igrzysk Europejskich podpisana. Oznacza to, że na przełomie czerwca i lipca przyszłego roku będziemy gościć w kraju najlepszych sportowców Europy. Rok 2015. 1. edycja igrzysk europejskich i 1. złoty medal dla Polski. Marta Walczykiewicz w konkurencji K-1 na 200 m nie dała rywalkom szans. Ten złoty medal jest bardzo efektowny. To było coś po prostu niesamowitego. Fajna impreza i świetny sprawdzian przed IO, tak to też traktowaliśmy. W sumie w Baku sięgnęliśmy po 20 medali. 4 lata później w Mińsku - po 14. Srebro i brąz na tych imprezach wywalczyła Sandra Drabik. Cel na kolejne igrzyska jest jasny. Chciałabym zdobyć tam złoto, mam nadzieję, że mi się to uda, tym bardziej że igrzyska są u nas, w Polsce. Głównym miastem gospodarzem będzie Kraków. Wszyscy muszą dać z siebie maksimum wysiłku i maksimum wytrwałości. I to jest też nasz cel w rodzinie organizatorów igrzysk europejskich. Od 21 czerwca do 2 lipca przyszłego roku ponad 4 tysiące najlepszych sportowców Starego Kontynentu będzie rywalizować w 24 dyscyplinach. 